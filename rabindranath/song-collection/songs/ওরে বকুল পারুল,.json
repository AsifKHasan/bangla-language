{
  "নাম": "ওরে বকুল পারুল,",
  "পর্যায়": "প্রেম ও প্রকৃতি",
  "রাগ": "বাহার-কীর্তন",
  "তাল": "ষষ্ঠী",
  "রচনাকাল (বঙ্গাব্দ)": "২৪ চৈত্র, ১৩২৯",
  "রচনাকাল (খৃষ্টাব্দ)": "৭ এপ্রিল, ১৯২৩",
  "রচনাস্থান": "কাথিয়াবাড় - পোরবন্দর",
  "স্বরলিপিকার": "দিনেন্দ্রনাথ ঠাকুর",
  "কথা": [
    "ওরে বকুল পারুল, ওরে শালপিয়ালের বন,",
    "কোন্‌খানে আজ পাই              আমার মনের মতন ঠাঁই।",
    "যেথায় আমার ফাগুন ভরে দেব দিয়ে আমার মন, ",
    "            দিয়ে    আমার সকল মন॥",
    "            সারা গগনতলে তুমুল রঙের কোলাহলে",
    "তোদের মাতামাতির নেই যে বিরাম কোথাও অনুক্ষণ,",
    "            নেই একটি বিরল ক্ষণ",
    "যেথায় আমার ফাগুন ভরে দেব দিয়ে আমার মন,",
    "            দিয়ে আমার সকল মন॥",
    "ওরে বকুল পারুল, ওরে শালপিয়ালের বন,",
    "আকাশ নিবিড় করে তোরা দাঁড়াস নে ভিড় করে",
    "আমি    চাই নে, চাই নে, চাই নে এমন গন্ধ রঙের ",
    "            বিপুল আয়োজন।        আমি চাই নে।",
    "অকুল অবকাসে যেথায় স্বপ্নকমল ভাসে ",
    "এমন    দে আমারে একটি আমার গগন-জোড়া কোণ,",
    "            আমার একটি অসীম কোণ",
    "যেথায় আমার ফাগুন ভরে দেব দিয়ে আমার মন--",
    "            দিয়ে    আমার সকল মন॥"
  ]
}
