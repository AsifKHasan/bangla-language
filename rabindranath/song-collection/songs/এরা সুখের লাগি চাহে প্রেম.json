{
  "নাম": "এরা সুখের লাগি চাহে প্রেম",
  "পর্যায়": "মায়ার খেলা (গীতবিতান)",
  "রাগ": "বিভাস-কীর্তন",
  "তাল": "দাদরা",
  "রচনাকাল (বঙ্গাব্দ)": "অগ্রহায়ণ, ১২৯৫",
  "রচনাকাল (খৃষ্টাব্দ)": "1888",
  "রচনাস্থান": "কলকাতা, দার্জিলিং",
  "স্বরলিপিকার": "ইন্দিরা দেবী",
  "কথা": [
    "               এরা সুখের লাগি চাহে প্রেম, প্রেম মেলে না,",
    "                শুধু সুখ চলে যায়।",
    "              এমনি মায়ার ছলনা।",
    "              এরা ভুলে যায়, কারে ছেড়ে কারে চায়।",
    "               তাই কেঁদে কাটে নিশি, তাই দহে প্রাণ,",
    "                তাই মান অভিমান,",
    "                তাই এত হায় হায়।",
    "              প্রেমে সুখ দুখ ভুলে তবে সুখ পায়।",
    "               সখী চলো, গেল নিশি, স্বপন ফুরাল,",
    "                মিছে আর কেন বল।",
    "                শশী ঘুমের কুহক নিয়ে গেল অস্তাচল।",
    "               সখী চলো।",
    "                প্রেমের কাহিনী গান, হয়ে গেল অবসান।",
    "              এখন কেহ হাসে, কেহ বসে ফেলে অশ্রুজল।"
  ]
}
