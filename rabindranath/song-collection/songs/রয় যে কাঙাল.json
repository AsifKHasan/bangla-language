{
  "নাম": "রয় যে কাঙাল",
  "পর্যায়": "বিচিত্র",
  "রাগ": "ছায়ানট",
  "তাল": "কাহারবা",
  "রচনাকাল (বঙ্গাব্দ)": "২৪ ভাদ্র, ১৩৩৩",
  "রচনাকাল (খৃষ্টাব্দ)": "১০ সেপ্টেম্বর, ১৯২৬",
  "স্বরলিপিকার": "দিনেন্দ্রনাথ ঠাকুর",
  "কথা": [
    "রয় যে কাঙাল শূন্য হাতে, দিনের শেষে",
    "দেয় সে দেখা নিশীথরাতে স্বপনবেশে॥",
    "     আলোয় যারে মলিনমুখে মৌন দেখি",
    "     আঁধার হলে আঁখিতে তার দীপ্তি একি--",
    "          বরণমালা কে যে দোলায় তাহার কেশে॥",
    "দিনের বীণায় যে ক্ষীণ তারে ছিল হেলা",
    "ঝঙ্কারিয়া ওঠে যে তাই রাতের বেলা।",
    "     তন্দ্রাহারা অন্ধকারের বিপুল গানে",
    "     মন্দ্রি ওঠে সারা আকাশ কী আহ্বানে--",
    "          তারার আলোয় কে চেয়ে রয় নির্নিমেষে॥"
  ]
}
