{
  "নাম": "শীতের বনে কোন্",
  "পর্যায়": "প্রকৃতি",
  "রাগ": "খাম্বাজ",
  "তাল": "কাহারবা",
  "রচনাকাল (বঙ্গাব্দ)": "ফাল্গুন, ১৩৩৩",
  "রচনাকাল (খৃষ্টাব্দ)": "1927",
  "স্বরলিপিকার": "দিনেন্দ্রনাথ ঠাকুর",
  "কথা": [
    "শীতের বনে কোন্‌ সে কঠিন আসবে ব'লে",
    "শিউলিগুলি ভয়ে মলিন বনের কোলে॥",
    "আম্‌লকি-ডাল সাজল কাঙাল,   খসিয়ে দিল পল্লবজাল,",
    "কাশের হাসি হাওয়ায় ভাসি যায় সে চলে॥",
    "সইবে না সে পাতায় ঘাসে চঞ্চলতা",
    "তাই তো আপন রঙ ঘুচালো ঝুম্‌কোলতা।",
    "উত্তরবায় জানায় শাসন,   পাতল তপের শুষ্ক আসন,",
    "সাজ-খসাবার হায় এই লীলা কার অট্টরোলে॥"
  ]
}
