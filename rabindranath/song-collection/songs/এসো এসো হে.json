{
  "নাম": "এসো এসো হে",
  "পর্যায়": "প্রকৃতি",
  "রাগ": "মিশ্র ইমন",
  "তাল": "কাহারবা",
  "রচনাকাল (বঙ্গাব্দ)": "৪ বৈশাখ, ১৩২৯",
  "রচনাকাল (খৃষ্টাব্দ)": "১৭ এপ্রিল, ১৯২২",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "এসো এসো হে তৃষ্ণার জল,   কলকল্‌ ছলছল্‌--",
    "ভেদ করো কঠিনের ক্রূর বক্ষতল   কলকল্‌ ছলছল্‌॥",
    "     এসো এসো উৎসস্রোতে গূঢ় অন্ধকার হতে",
    "     এসো হে নির্মল   কলকল্‌ ছলছল্‌॥",
    "রবিকর রহে তব প্রতীক্ষায়।",
    "তুমি যে খেলার সাথি, সে তোমারে চায়।",
    "     তাহারি সোনার তান   তোমাতে জাগায় গান,",
    "     এসো হে উজ্জ্বল, কলকল্‌ ছলছল্‌॥",
    "হাঁকিছে অশান্ত বায়,",
    "'আয়, আয়, আয়।'   সে তোমায় খুঁজে যায়।",
    "     তাহার মৃদঙ্গরবে   করতালি দিতে হবে,",
    "     এসো হে চঞ্চল, কলকল্‌ ছলছল্‌॥",
    "মরুদৈত্য কোন্‌ মায়াবলে",
    "তোমারে করেছে বন্দী পাষাণশৃঙ্খলে।",
    "     ভেঙে ফেলে দিয়ে কারা   এসো বন্ধহীন ধারা,",
    "     এসো হে প্রবল,   কলকল্‌ ছলছল্‌॥"
  ]
}
