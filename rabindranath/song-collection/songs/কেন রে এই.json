{
  "নাম": "কেন রে এই",
  "পর্যায়": "পূজা",
  "রাগ": "ভৈরবী-বাউল",
  "তাল": "একতাল",
  "রচনাকাল (বঙ্গাব্দ)": "১৮ চৈত্র, ১৩৩২",
  "রচনাকাল (খৃষ্টাব্দ)": "১ এপ্রিল, ১৯২৬",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "কেন রে এই দুয়ারটুকু পার হতে সংশয়?",
    "              জয় অজানার জয়।",
    "এই দিকে তোর ভরসা যত, ওই দিকে তোর ভয়!",
    "              জয় অজানার জয় ॥",
    "জানাশোনার বাসা বেঁধে   কাটল তো দিন হেসে কেঁদে,",
    "     এই কোণেতেই আনাগোনা নয় কিছুতেই নয়।",
    "              জয় অজানার জয় ॥",
    "          মরণকে তুই পর করেছিস ভাই,",
    "              জীবন যে তোর তুচ্ছ হল তাই।",
    "দু দিন দিয়ে ঘেরা ঘরে        তাইতে যদি এতই ধরে,",
    "          চিরদিনের আবাসখানা সেই কি শূন্যময়?",
    "              জয় অজানার জয় ॥"
  ]
}
