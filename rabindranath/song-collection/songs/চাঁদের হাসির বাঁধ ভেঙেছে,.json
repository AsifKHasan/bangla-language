{
  "নাম": "চাঁদের হাসির বাঁধ ভেঙেছে,",
  "পর্যায়": "প্রেম",
  "রাগ": "পিলু",
  "তাল": "দাদরা",
  "রচনাকাল (বঙ্গাব্দ)": "1336",
  "রচনাকাল (খৃষ্টাব্দ)": "1929",
  "স্বরলিপিকার": "অনাদিকুমার দস্তিদার, দিনেন্দ্রনাথ ঠাকুর",
  "কথা": [
    "চাঁদের হাসির বাঁধ ভেঙেছে, উছলে পড়ে আলো।",
    "ও রজনীগন্ধা, তোমার গন্ধসুধা ঢালো ॥",
    "পাগল হাওয়া বুঝতে নারে    ডাক পড়েছে কোথায় তারে--",
    "ফুলের বনে যার পাশে যায় তারেই লাগে ভালো ॥",
    "নীল গগনের ললাটখানি চন্দনে আজ মাখা,",
    "বাণীবনের হংসমিথুন মেলেছে আজ পাখা।",
    "          পারিজাতের কেশর নিয়ে    ধরায়, শশী, ছড়াও কী এ।",
    "          ইন্দ্রপুরীর কোন্‌ রমণী বাসরপ্রদীপ জ্বালো ॥"
  ]
}
