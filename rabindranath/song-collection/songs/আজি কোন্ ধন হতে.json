{
  "নাম": "আজি কোন্ ধন হতে",
  "পর্যায়": "পূজা",
  "রাগ": "কেদারা",
  "তাল": "চৌতাল",
  "রচনাকাল (বঙ্গাব্দ)": "১৮ শ্রাবণ, ১৩০৩",
  "রচনাকাল (খৃষ্টাব্দ)": "1896",
  "রচনাস্থান": "ইচ্ছামতী নদীবক্ষে",
  "স্বরলিপিকার": "কাঙ্গালীচরণ সেন",
  "কথা": [
    "আজি   কোন্‌ ধন হতে বিশ্বে আমারে",
    "                   কোন্‌ জনে করে বঞ্চিত--",
    "তব     চরণ-কমল-রতন-রেণুকা",
    "                   অন্তরে আছে সঞ্চিত ॥",
    "কত     নিঠুর কঠোর দরশে ঘরষে   মর্মমাঝারে শল্য বরষে,",
    "          তবু প্রাণ মন পীযূষপরশে পলে পলে পুলকাঞ্চিত ॥",
    "আজি   কিসের পিপাসা মিটিল না ওগো",
    "                   পরম পরানবল্লভ!",
    "চিতে   চিরসুধা করে সঞ্চার তব",
    "                   সকরুণ করপল্লব।",
    "নাথ,    যার যাহা আছে তার তাই থাক, আমি থাকি চিরলাঞ্ছিত--",
    "শুধু     তুমি এ জীবনে নয়নে নয়নে থাকো থাকো চিরবাঞ্ছিত ॥"
  ]
}
