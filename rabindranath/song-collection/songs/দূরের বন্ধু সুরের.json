{
  "নাম": "দূরের বন্ধু সুরের",
  "পর্যায়": "প্রেম",
  "রাগ": "কালাংড়া",
  "তাল": "দাদরা",
  "রচনাকাল (বঙ্গাব্দ)": "৪ আশ্বিন, ১৩৪১",
  "রচনাকাল (খৃষ্টাব্দ)": "২১ সেপ্টেম্বর, ১৯৩৪",
  "রচনাস্থান": "শান্তিনিকেতন",
  "স্বরলিপিকার": "শান্তিদেব ঘোষ",
  "কথা": [
    "দূরের বন্ধু সুরের দূতীরে পাঠালো তোমার ঘরে।",
    "মিলনবীণা যে হৃদয়ের মাঝে বাজে তব অগোচরে॥",
    "মনের কথাটি গোপনে গোপনে   বাতাসে বাতাসে ভেসে আসে মনে,",
    "বনে উপবনে,   বকুলশাখার চঞ্চলতায়   মর্মরে মর্মরে॥",
    "পুষ্পমালার পরশপুলক পেয়েছ বক্ষতলে,",
    "রাখো তুমি তারে সিক্ত করিয়া সুখের অশ্রুজলে।",
    "ধরো সাহানাতে মিলনের পালা,   সাজাও যতনে বরণের ডালা--",
    "মালতীর মালা,   অঞ্চলে ঢেকে কনকপ্রদীপ   আনো   আনো তার পথ-'পরে॥"
  ]
}
