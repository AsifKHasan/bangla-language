{
  "নাম": "দেখা না-দেখায় মেশা হে",
  "পর্যায়": "বিচিত্র",
  "রাগ": "মেঘমল্লার",
  "তাল": "দাদরা",
  "রচনাকাল (বঙ্গাব্দ)": "শ্রাবণ, ১৩৩৯",
  "রচনাকাল (খৃষ্টাব্দ)": "1932",
  "স্বরলিপিকার": "দিনেন্দ্রনাথ ঠাকুর",
  "কথা": [
    "দেখা না-দেখায় মেশা   হে বিদ্যুৎলতা,",
    "কাঁপাও ঝড়ের বুকে   একি ব্যাকুলতা ॥",
    "     গগনে সে ঘুরে ঘুরে   খোঁজে কাছে, খোঁজে দূরে--",
    "     সহসা কী হাসি হাস';    নাহি কহ কথা ॥",
    "আঁধার ঘনায় শূন্যে,   নাহি জানে নাম,",
    "কী রুদ্র সন্ধানে সিন্ধু   দুলিছে দুর্দাম।",
    "     অরণ্য হতাশপ্রাণে   আকাশে ললাট হানে,",
    "     দিকে দিকে কেঁদে ফেরে   কী দুঃসহ ব্যথা ॥"
  ]
}
