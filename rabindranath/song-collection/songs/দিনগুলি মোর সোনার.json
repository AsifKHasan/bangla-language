{
  "নাম": "দিনগুলি মোর সোনার",
  "পর্যায়": "বিচিত্র",
  "রাগ": "ইমন-পূরবী",
  "তাল": "দাদরা",
  "রচনাকাল (বঙ্গাব্দ)": "1325",
  "রচনাকাল (খৃষ্টাব্দ)": "1918",
  "কথা": [
    "দিনগুলি মোর সোনার খাঁচায় রইল না--",
    "     সেই-যে আমার নানা রঙের দিনগুলি।",
    "          কান্নাহাসির বাঁধন তারা সইল না--",
    "              সেই-যে আমার নানা রঙের দিনগুলি॥",
    "আমার প্রাণের গানের ভাষা",
    "     শিখবে তারা ছিল আশা--",
    "          উড়ে গেল, সকল কথা কইল না--",
    "              সেই-যে আমার নানা রঙের দিনগুলি॥",
    "স্বপন দেখি, যেন তারা কার আশে",
    "     ফেরে আমার ভাঙা খাঁচার চার পাশে--",
    "          সেই-যে আমার নানা রঙের দিনগুলি।",
    "এত বেদন হয় কি ফাঁকি।",
    "     ওরা কি সব ছায়ার পাখি।",
    "          আকাশ-পারে কিছুই কি গো বইল না--",
    "              সেই-যে আমার নানা রঙের দিনগুলি॥"
  ]
}
