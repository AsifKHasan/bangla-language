{
  "নাম": "তার হাতে ছিল",
  "পর্যায়": "প্রেম",
  "রাগ": "দেশ-মল্লার",
  "তাল": "দাদরা",
  "রচনাকাল (বঙ্গাব্দ)": "১৪ মাঘ, ১৩৩১",
  "রচনাকাল (খৃষ্টাব্দ)": "১৭ জানুয়ারি, ১৯২৫",
  "রচনাস্থান": "দক্ষিন আমেরিকা থেকে ইতালি যাবার পথে",
  "কথা": [
    "     তার হাতে ছিল হাসির ফুলের হার   কত রঙে রঙ-করা।",
    "     মোর সাথে ছিল দুখের ফলের ভার   অশ্রুর রসে ভরা ॥",
    "          সহসা আসিল, কহিল সে সুন্দরী   'এসো-না বদল করি'।",
    "          মুখপানে তার চাহিলাম, মরি মরি,   নিদয়া সে মনোহরা ॥",
    "     সে লইল মোর ভরা বাদলের ডালা,   চাহিল সকৌতুকে।",
    "     আমি লয়ে তার নব ফাগুনের মালা   তুলিয়া ধরিনু বুকে।",
    "          'মোর হল জয়' যেতে যেতে কয় হেসে,   দূরে চলে গেল ত্বরা।",
    "          সন্ধ্যায় দেখি তপ্ত দিনের শেষে   ফুলগুলি সব ঝরা ॥"
  ]
}
