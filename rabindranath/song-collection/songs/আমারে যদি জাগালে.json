{
  "নাম": "আমারে যদি জাগালে",
  "পর্যায়": "প্রকৃতি",
  "রাগ": "গৌড়মল্লার",
  "তাল": "ঝম্পক",
  "রচনাকাল (বঙ্গাব্দ)": "৩ আষাঢ়, ১৩১৭",
  "রচনাকাল (খৃষ্টাব্দ)": "1910",
  "স্বরলিপিকার": "সুরেন্দ্রনাথ বন্দ্যোপাধ্যায়, ভীমরাও শাস্ত্রী, দিনেন্দ্রনাথ ঠাকুর",
  "কথা": [
    "        আমারে যদি জাগালে আজি নাথ,",
    "    ফিরো না তবে ফিরো না, করো করুণ আঁখিপাত॥",
    "নিবিড় বন-শাখার 'পরে    আষাঢ়-মেঘে বৃষ্টি ঝরে,",
    "বাদল-ভরা আলস-ভরে    ঘুমায়ে আছে রাত॥",
    "    বিরামহীন বিজুলিঘাতে নিদ্রাহারা প্রাণ",
    "    বরষাজলধারার সাথে গাহিতে চাহে গান।",
    "হৃদয় মোর চোখের জলে    বাহির হল তিমিরতলে,",
    "আকাশ খোঁজে ব্যাকুল বলে    বাড়ায়ে দুই হাত॥"
  ]
}
