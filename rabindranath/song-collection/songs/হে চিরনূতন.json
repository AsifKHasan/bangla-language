{
  "নাম": "হে চিরনূতন",
  "পর্যায়": "পূজা",
  "রাগ": "ভৈরবী",
  "তাল": "কাহারবা",
  "রচনাকাল (বঙ্গাব্দ)": "১ বৈশাখ, ১৩৩৩",
  "রচনাকাল (খৃষ্টাব্দ)": "১৪ এপ্রিল, ১৯২৬",
  "রচনাস্থান": "শান্তিনিকেতন",
  "স্বরলিপিকার": "রমা মজুমদার",
  "কথা": [
    "          হে চিরনূতন, আজি এ দিনের প্রথম গানে",
    "          জীবন আমার উঠুক বিকাশি তোমার পানে ॥",
    "তোমার বাণীতে সীমাহীন আশা,   চিরদিবসের প্রাণময়ী ভাষা--",
    "     ক্ষয়হীন ধন ভরি দেয় মন তোমার হাতের দানে ॥",
    "          এ শুভলগনে জাগুক গগনে অমৃতবায়ু,",
    "          আনুক জীবনে নবজনমের অমল আয়ু।",
    "জীর্ণ যা-কিছু যাহা-কিছু ক্ষীণ   নবীনের মাঝে হোক তা বিলীন--",
    "                   ধুয়ে যাক যত পুরানো মলিন",
    "                        নব-আলোকের স্নানে ॥"
  ]
}
