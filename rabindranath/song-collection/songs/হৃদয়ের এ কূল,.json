{
  "নাম": "হৃদয়ের এ কূল,",
  "পর্যায়": "প্রেম",
  "রাগ": "বিভাস-কীর্তন",
  "তাল": "দাদরা",
  "রচনাকাল (বঙ্গাব্দ)": "1300",
  "রচনাকাল (খৃষ্টাব্দ)": "১০ জুলাই, ১৮৯৩",
  "স্বরলিপিকার": "জ্যোতিরিন্দ্রনাথ ঠাকুর",
  "কথা": [
    "হৃদয়ের   এ কূল,   ও কূল,   দু কূল  ভেসে যায়,    হায় সজনি,",
    "                   উথলে নয়নবারি।",
    "          যে দিকে চেয়ে দেখি ওগো সখী,",
    "              কিছু আর চিনিতে না পারি॥",
    "পরানে পড়িয়াছে টান,",
    "     ভরা নদীতে আসে বান,",
    "          আজিকে কী ঘোর তুফান   সজনি গো,",
    "              বাঁধ আর বাঁধিতে নারি॥",
    "পরানে পড়িয়াছে টান,",
    "     ভরা নদীতে আসে বান,",
    "          আজিকে কী ঘোর তুফান   সজনি গো,",
    "              বাঁধ আর বাঁধিতে নারি॥",
    "কেন এমন হল গো, আমার এই নবযৌবনে।",
    "     সহসা কী বহিল    কোথাকার কোন্‌ পবনে।",
    "          হৃদয় আপনি উদাস,    মরমে কিসের হুতাশ--",
    "              জানি না কী বাসনা, কী বেদনা গো--",
    "                   কেমনে আপনা নিবারি॥"
  ]
}
