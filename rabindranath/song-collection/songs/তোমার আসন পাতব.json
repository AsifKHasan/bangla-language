{
  "নাম": "তোমার আসন পাতব",
  "পর্যায়": "প্রকৃতি",
  "রাগ": "মিশ্র বসন্ত-বাহার",
  "তাল": "দাদরা",
  "রচনাকাল (বঙ্গাব্দ)": "১৮ ফাল্গুন, ১৩৩৩",
  "রচনাকাল (খৃষ্টাব্দ)": "২ মার্চ, ১৯২৭",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "          তোমার আসন পাতব কোথায় হে অতিথি।",
    "     ছেয়ে গেছে শুকনো পাতায় কাননবীথি॥",
    "ছিল ফুটে মালতীফুল কুন্দকলি,",
    "     উত্তরবায় লুঠ ক'রে তায় গেল চলি--",
    "              হিমে বিবশ বনস্থলী   বিরলগীতি",
    "                             হে অতিথি॥",
    "     সুর-ভোলা ওই ধরার বাঁশি লুটায় ভুঁয়ে,",
    "মর্মে তাহার তোমার হাসি দাও না ছুঁয়ে।",
    "     মাতবে আকাশ নবীন রঙের তানে তানে,",
    "                   পলাশ বকুল ব্যাকুল হবে আত্মদানে--",
    "                        জাগবে বনের মুগ্ধ মনে মধুর স্মৃতি",
    "                             হে অতিথি॥"
  ]
}
