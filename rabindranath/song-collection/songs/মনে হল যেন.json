{
  "নাম": "মনে হল যেন",
  "পর্যায়": "প্রকৃতি",
  "রাগ": "পিলু",
  "তাল": "দাদরা",
  "রচনাকাল (বঙ্গাব্দ)": "২২ শ্রাবণ, ১৩৪২",
  "রচনাকাল (খৃষ্টাব্দ)": "৭ অগাস্ট, ১৯৩৫",
  "রচনাস্থান": "শান্তিনিকেতন",
  "স্বরলিপিকার": "শান্তিদেব ঘোষ",
  "কথা": [
    "মনে হল যেন পেরিয়ে এলেম অন্তবিহীন পথ   আসিতে তোমার দ্বারে",
    "              মরুতীর হতে সুধাশ্যামলিম পারে॥",
    "          পথ হতে আমি গাঁথিয়া এনেছি সিক্ত যূথীর মালা",
    "              সকরুণ-নিবেদনের-গন্ধ ঢালা--",
    "                        লজ্জা দিয়ো না তারে॥",
    "              সজল মেঘের ছায়া ঘনাইছে বনে বনে,",
    "              পথ-হারানোর বাজিছে বেদনা সমীরণে।",
    "দূরে হতে আমি দেখেছি তোমার ওই বাতায়নতলে   নিভৃতে প্রদীপ জ্বলে-- ",
    "     আমার এ আঁখি উৎসুক পাখি ঝড়ের অন্ধকারে॥"
  ]
}
