{
  "নাম": "কী পাই নি",
  "পর্যায়": "বিচিত্র",
  "রাগ": "ইমন-কীর্তন",
  "তাল": "কাহারবা",
  "রচনাকাল (বঙ্গাব্দ)": "১৯ চৈত্র, ১৩৩২",
  "রচনাকাল (খৃষ্টাব্দ)": "২ এপ্রিল, ১৯২৬",
  "রচনাস্থান": "শান্তিনিকেতন",
  "স্বরলিপিকার": "রমা কর",
  "কথা": [
    "কী পাই নি তারি হিসাব মিলাতে মন মোর নহে রাজি।",
    "আজ হৃদয়ের ছায়াতে আলোতে বাঁশরি উঠেছে বাজি॥",
    "ভালোবেসেছিনু এই ধরণীরে   সেই স্মৃতি মনে আসে ফিরে ফিরে,",
    "          কত বসন্তে দখিনসমীরে   ভরেছে আমারি সাজি॥",
    "নয়নের জল গভীর গহনে আছে হৃদয়ের স্তরে,",
    "বেদনার রসে গোপনে গোপনে সাধনা সফল করে।",
    "মাঝে মাঝে বটে ছিঁড়েছিল তার,   তাই নিয়ে কেবা করে হাহাকার--",
    "          সুর তবু লেগেছিল বারে-বার   মনে পড়ে তাই আজি॥"
  ]
}
