{
  "নাম": "হে মাধবী, দ্বিধা কেন",
  "পর্যায়": "প্রকৃতি",
  "রাগ": "পিলু-খাম্বাজ",
  "তাল": "দাদরা",
  "রচনাকাল (বঙ্গাব্দ)": "১ ফাল্গুন, ১৩৩৪",
  "রচনাকাল (খৃষ্টাব্দ)": "১৮ ফেব্রুয়ারি, ১৯২৮",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "হে মাধবী, দ্বিধা কেন, আসিবে কি ফিরিবে কি--",
    "আঙিনাতে বাহিরিতে মন কেন গেল ঠেকি॥",
    "বাতাসে লুকায়ে থেকে   কে যে তোরে গেছে ডেকে,",
    "পাতায় পাতায় তোরে পত্র সে যে গেছে লেখি॥",
    "কখন্‌ দখিন হতে কে দিল দুয়ার ঠেলি,",
    "চমকি উঠিল জাগি চামেলি নয়ন মেলি।",
    "বকুল পেয়েছে ছাড়া,   করবী দিয়েছে সাড়া,",
    "শিরীষ শিহরি উঠে দূর হতে কারে দেখি॥"
  ]
}
