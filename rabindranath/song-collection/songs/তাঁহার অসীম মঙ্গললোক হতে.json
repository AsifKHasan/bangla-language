{
  "নাম": "তাঁহার অসীম মঙ্গললোক হতে",
  "পর্যায়": "আনুষ্ঠানিক সংগীত",
  "রাগ": "সাহানা",
  "তাল": "অজ্ঞাত",
  "রচনাকাল (বঙ্গাব্দ)": "৩০ বৈশাখ, ১৩২৯",
  "রচনাকাল (খৃষ্টাব্দ)": "১৩ মে, ১৯২২",
  "রচনাস্থান": "শান্তিনিকেতন",
  "কথা": [
    "                 তাঁহার অসীম মঙ্গললোক হতে ",
    "                    তোমাদের এই হৃদয়বনচ্ছায়ে ",
    "                 অনন্তেরই পরশরসের স্রোতে ",
    "                    দিয়েছে আজ বসন্ত জাগায়ে । ",
    "                 তাই সুধাময় মিলনকুসুমখানি ",
    "                 উঠল ফুটে কখন নাহি জানি–",
    "                 এই কুসুমের পূজার অর্ঘ্যখানি ",
    "                    প্রণাম করো দুইজনে তাঁর পায়ে । ",
    "                 সকল বাধা যাক তোমাদের ঘুচে,",
    "                    নামুক তাঁহার আশীর্বাদের ধারা । ",
    "                 মলিন ধুলার চিহ্ন সে দিক মুছে,",
    "                    শান্তিপবন বহুক বন্ধহারা । ",
    "                 নিত্যনবীন প্রেমের মাধুরীতে ",
    "                 কল্যাণফল ফলুক দোঁহার চিতে,",
    "                 সুখ তোমাদের নিত্য রহুক দিতে ",
    "                     নিখিলজনের আনন্দ বাড়ায়ে ।।"
  ]
}
