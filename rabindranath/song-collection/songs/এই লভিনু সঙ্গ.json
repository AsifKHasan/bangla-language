{
  "নাম": "এই লভিনু সঙ্গ",
  "পর্যায়": "পূজা",
  "রাগ": "দেশ",
  "তাল": "ঝম্পক",
  "রচনাকাল (বঙ্গাব্দ)": "৩১ বৈশাখ, ১৩২১",
  "রচনাকাল (খৃষ্টাব্দ)": "১৪ মে, ১৯১৪",
  "রচনাস্থান": "রামগড়",
  "স্বরলিপিকার": "ইন্দিরা দেবী, দিনেন্দ্রনাথ ঠাকুর",
  "কথা": [
    "          এই লভিনু সঙ্গ তব, সুন্দর হে সুন্দর!",
    "পুণ্য হল অঙ্গ মম, ধন্য হল অন্তর   সুন্দর হে সুন্দর ॥",
    "     আলোকে মোর চক্ষুদুটি     মুগ্ধ হয়ে উঠল ফুটি,",
    "হৃদ্‌গগনে পবন হল সৌরভেতে মন্থর   সুন্দর হে সুন্দর ॥",
    "          এই তোমারি পরশরাগে চিত্ত হল রঞ্জিত,",
    "          এই তোমারি মিলনসুধা রইল প্রাণে সঞ্চিত।",
    "     তোমার মাঝে এমনি ক'রে   নবীন করি লও যে মোরে",
    "এই জনমে ঘটালে মোর জন্ম-জনমান্তর   সুন্দর হে সুন্দর ॥"
  ]
}
