{
  "নাম": "পথ চেয়ে যে",
  "পর্যায়": "পূজা",
  "রাগ": "ভৈরবী",
  "তাল": "ত্রিতাল",
  "রচনাকাল (বঙ্গাব্দ)": "৯ ভাদ্র, ১৩২১",
  "রচনাকাল (খৃষ্টাব্দ)": "1914",
  "রচনাস্থান": "সুরুল",
  "স্বরলিপিকার": "সুধীরচন্দ্র কর",
  "কথা": [
    "                   পথ চেয়ে যে কেটে গেল কত দিনে রাতে,",
    "আজ    তোমায় আমায় প্রাণের বঁধু মিলব গো এক সাথে ॥",
    "          রচবে তোমার মুখের ছায়া   চোখের জলে মধুর মায়া,",
    "                   নীরব হয়ে তোমার পানে চাইব গো জোড় হাতে ॥",
    "                   এরা সবাই কী বলে গো লাগে না মন আর,",
    "          আমার হৃদয় ভেঙে দিল   তোমার   কী মাধুরীর ভার!",
    "বাহুর ঘেরে তুমি মোরে   রাখবে না কি আড়াল করে,",
    "                   তোমার আঁখি চাইবে না কি আমার বেদনাতে?।"
  ]
}
