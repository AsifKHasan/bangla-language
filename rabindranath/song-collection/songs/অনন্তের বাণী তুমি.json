{
  "নাম": "অনন্তের বাণী তুমি",
  "পর্যায়": "প্রকৃতি",
  "রাগ": "পরজ-বসন্ত",
  "তাল": "তেওরা",
  "রচনাকাল (বঙ্গাব্দ)": "১১ ফাল্গুন, ১৩৩২",
  "রচনাকাল (খৃষ্টাব্দ)": "২৩ ফেব্রুয়ারি, ১৯২৬",
  "রচনাস্থান": "আগরতলা",
  "স্বরলিপিকার": "শৈলজারঞ্জন মজুমদার",
  "কথা": [
    "     অনন্তের বাণী তুমি, বসন্তের মাধুরী-উৎসবে",
    "     আনন্দের মধুপাত্র পরিপূর্ণ করি দিবে কবে॥",
    "          বঞ্জুলনিকুঞ্জতলে   সঞ্চরিবে লীলাচ্ছলে,",
    "          চঞ্চল অঞ্চলগন্ধে বনচ্ছায়া রোমাঞ্চিত হবে॥",
    "মন্থর মঞ্জুল ছন্দে মঞ্জীরের গুঞ্জনকল্লোল",
    "আন্দোলিবে ক্ষণে ক্ষণে অরণ্যের হৃদয়হিন্দোল।",
    "     নয়নপল্লবে হাসি   হিল্লোলি উঠিবে ভাসি,",
    "     মিলনমল্লিকামাল্য   পরাইবে পরানবল্লভে॥"
  ]
}
