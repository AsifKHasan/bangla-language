{
  "নাম": "তোমায় আমায় মিলন হবে",
  "পর্যায়": "পূজা",
  "রাগ": "কীর্তন",
  "তাল": "একতাল",
  "রচনাকাল (বঙ্গাব্দ)": "1320",
  "রচনাকাল (খৃষ্টাব্দ)": "1913",
  "রচনাস্থান": "শান্তিনিকেতন",
  "স্বরলিপিকার": "ইন্দিরা দেবী, দিনেন্দ্রনাথ ঠাকুর",
  "কথা": [
    "তোমায় আমায় মিলন হবে ব'লে আলোয় আকাশ ভরা।",
    "তোমায় আমায় মিলন হবে ব'লে ফুল্ল শ্যামল ধরা ॥",
    "        তোমায় আমায় মিলন হবে ব'লে",
    "        রাত্রি জাগে জগৎ লয়ে কোলে,",
    "উষা এসে পূর্বদুয়ার খোলে কলকণ্ঠস্বরা ॥",
    "চলছে ভেসে মিলন-আশা-তরী অনাদিস্রোত বেয়ে।",
    "কত কালের কুসুম উঠে ভরি বরণডালি ছেয়ে।",
    "        তোমায় আমায় মিলন হবে ব'লে",
    "        যুগে যুগে বিশ্বভুবনতলে",
    "পরান আমার বধূর বেশে চলে চিরস্বয়ম্বরা ॥"
  ]
}
