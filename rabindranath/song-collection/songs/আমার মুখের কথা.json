{
  "নাম": "আমার মুখের কথা",
  "পর্যায়": "পূজা",
  "রাগ": "ভৈরবী",
  "তাল": "একতাল",
  "রচনাকাল (বঙ্গাব্দ)": "২ কার্তিক, ১৩২০",
  "রচনাকাল (খৃষ্টাব্দ)": "1913",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "আমার মুখের কথা তোমার    নাম দিয়ে দাও ধুয়ে,",
    "আমার নীরবতায় তোমার    নামটি রাখো থুয়ে।",
    "রক্তধারার ছন্দে আমার    দেহবীণার তার",
    "বাজাক আনন্দে তোমার    নামেরই ঝঙ্কার।",
    "ঘুমের 'পরে জেগে থাকুক   নামের তারা তব,",
    "জাগরণের ভালে আঁকুক    অরুণলেখা নব।",
    "সব আকাঙক্ষা আশায় তোমার    নামটি জ্বলুক শিখা,",
    "সকল ভালোবাসায় তোমার    নামটি রহুক লিখা।",
    "সকল কাজের শেষে তোমার    নামটি উঠুক ফ'লে,",
    "রাখব কেঁদে হেসে তোমার    নামটি বুকে কোলে।",
    "জীবনপদ্মে সঙ্গোপনে    রবে নামের মধু,",
    "তোমায় দিব মরণ-ক্ষণে    তোমারি নাম বঁধু ॥"
  ]
}
