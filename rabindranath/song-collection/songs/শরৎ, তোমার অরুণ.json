{
  "নাম": "শরৎ, তোমার অরুণ",
  "পর্যায়": "প্রকৃতি",
  "রাগ": "খাম্বাজ",
  "তাল": "দাদরা",
  "রচনাকাল (বঙ্গাব্দ)": "১৫ ভাদ্র, ১৩২১",
  "রচনাকাল (খৃষ্টাব্দ)": "৫ সেপ্টেম্বর, ১৯১৪",
  "রচনাস্থান": "সুরুল",
  "স্বরলিপিকার": "দিনেন্দ্রনাথ ঠাকুর",
  "কথা": [
    "শরৎ, তোমার অরুণ আলোর অঞ্জলি।",
    "ছড়িয়ে গেল ছাপিয়ে মোহন অঙ্গুলি॥",
    "শরৎ, তোমার শিশির-ধোওয়া কুন্তলে",
    "বনের-পথে-লুটিয়ে-পড়া অঞ্চলে",
    "আজ প্রভাতের হৃদয় ওঠে চঞ্চলি॥",
    "মানিক-গাঁথা ওই-যে তোমার কঙ্কণে",
    "ঝিলিক লাগায় তোমার শ্যামল অঙ্গনে।",
    "কুঞ্জছায়া গুঞ্জরণের সঙ্গীতে",
    "ওড়না ওড়ায় একি নাচের ভঙ্গীতে,",
    "শিউলিবনের বুক যে ওঠে আন্দোলি॥"
  ]
}
