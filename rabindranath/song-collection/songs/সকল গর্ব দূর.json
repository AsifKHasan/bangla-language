{
  "নাম": "সকল গর্ব দূর",
  "পর্যায়": "পূজা",
  "রাগ": "আড়ানা",
  "তাল": "একতাল",
  "রচনাকাল (বঙ্গাব্দ)": "1307",
  "রচনাকাল (খৃষ্টাব্দ)": "1901",
  "স্বরলিপিকার": "কাঙ্গালীচরণ সেন, ভীমরাও শাস্ত্রী",
  "কথা": [
    "সকল গর্ব দূর করি দিব,",
    "          তোমার গর্ব ছাড়িব না।",
    "সবারে ডাকিয়া কহিব যে দিন",
    "          পাব তব পদরেণুকণা ॥",
    "তব আহ্বান আসিবে যখন",
    "          সে কথা কেমনে করিব গোপন!",
    "সকল বাক্যে সকল কর্মে",
    "          প্রকাশিবে তব আরাধনা ॥",
    "যত মান আমি পেয়েছি যে কাজে",
    "          সে দিন সকলই যাবে দূরে,",
    "শুধু তব মান দেহে মনে মোর",
    "          বাজিয়া উঠিবে এক সুরে।",
    "পথের পথিক সেও দেখে যাবে",
    "তোমার বারতা মোর মুখভাবে",
    "ভবসংসারবাতায়নতলে",
    "          ব'সে রব যবে আনমনা ॥"
  ]
}
