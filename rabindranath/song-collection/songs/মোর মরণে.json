{
  "নাম": "মোর মরণে",
  "পর্যায়": "পূজা",
  "রাগ": "মিশ্র কেদার",
  "তাল": "কাহারবা",
  "রচনাকাল (বঙ্গাব্দ)": "২২ ভাদ্র, ১৩২১",
  "রচনাকাল (খৃষ্টাব্দ)": "৮ সেপ্টেম্বর, ১৯১৪",
  "রচনাস্থান": "সুরুল",
  "স্বরলিপিকার": "দিনেন্দ্রনাথ ঠাকুর",
  "কথা": [
    "মোর    মরণে তোমার হবে জয়।",
    "মোর    জীবনে তোমার পরিচয় ॥",
    "মোর    দুঃখ যে রাঙা শতদল",
    "আজ    ঘিরিল তোমার পদতল,",
    "মোর    আনন্দ সে যে মণিহার   মুকুটে তোমার বাঁধা রয় ॥",
    "মোর    ত্যাগে যে তোমার হবে জয়।",
    "মোর    প্রেমে যে তোমার পরিচয়।",
    "মোর    ধৈর্য তোমার রাজপথ",
    "সে যে   লঙ্ঘিবে বনপর্বত,",
    "মোর    বীর্য তোমার জয়রথ   তোমারি পতাকা শিরে বয় ॥      "
  ]
}
