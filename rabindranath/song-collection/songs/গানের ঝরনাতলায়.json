{
  "নাম": "গানের ঝরনাতলায়",
  "পর্যায়": "পূজা",
  "রাগ": "খাম্বাজ-বাউল",
  "তাল": "দাদরা",
  "রচনাকাল (বঙ্গাব্দ)": "পৌষ, ১৩৩১",
  "রচনাকাল (খৃষ্টাব্দ)": "1924",
  "স্বরলিপিকার": "অনাদিকুমার দস্তিদার",
  "কথা": [
    "গানের   ঝরনাতলায় তুমি   সাঁঝের বেলায় এলে।",
    "      দাও আমারে সোনার-বরন সুরের ধারা ঢেলে ॥",
    "যে সুর গোপন গুহা হতে   ছুটে আসে আকুল স্রোতে,",
    "      কান্নাসাগর-পানে যে যায় বুকের পাথর ঠেলে ॥",
    "      যে সুর উষার বাণী বয়ে আকাশে যায় ভেসে,",
    "      রাতের কোলে যায় গো চলে সোনার হাসি হেসে।",
    "যে সুর চাঁপার পেয়ালা ভ'রে   দেয় আপনায় উজাড় ক'রে,",
    "      যায় চলে যায় চৈত্রদিনের মধুর খেলা খেলে ॥"
  ]
}
