{
  "নাম": "ওরে ভীরু",
  "পর্যায়": "পূজা",
  "রাগ": "খাম্বাজ",
  "তাল": "দাদরা",
  "রচনাকাল (বঙ্গাব্দ)": "৯ আশ্বিন, ১৩২১",
  "রচনাকাল (খৃষ্টাব্দ)": "২৬ সেপ্টেম্বর, ১৯১৪",
  "রচনাস্থান": "শান্তিনিকেতন",
  "স্বরলিপিকার": "ইন্দিরা দেবী, দিনেন্দ্রনাথ ঠাকুর",
  "কথা": [
    "ওরে ভীরু, তোমার হাতে নাই ভূবনের ভার।",
    "হালের কাছে মাঝি আছে, করবে তরী পার ॥",
    "তুফান যদি এসে থাকে তোমার কিসের দায়--",
    "চেয়ে দেখো ঢেউয়ের খেলা, কাজ কি ভাবনায়?",
    "আসুক-নাকো গহন রাতি, হোক-না অন্ধকার--",
    "হালের কাছে মাঝি আছে, করবে তরী পার ॥",
    "পশ্চিমে তুই তাকিয়ে দেখিস মেঘে আকাশ ডোবা,",
    "আনন্দে তুই পুবের দিকে দেখ্‌-না তারার শোভা।",
    "সাথি যারা আছে তারা তোমার আপন ব'লে",
    "ভাবো কি তাই রক্ষা পাবে তোমারি ওই কোলে?",
    "উঠবে রে ঝড়, দুলবে রে বুক, জাগবে হাহাকার--",
    "হালের কাছে মাঝি আছে, করবে তরী পার ॥"
  ]
}
