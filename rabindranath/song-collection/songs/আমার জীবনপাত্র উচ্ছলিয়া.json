{
  "নাম": "আমার জীবনপাত্র উচ্ছলিয়া",
  "পর্যায়": "শ্যামা (গীতবিতান)",
  "রাগ": "রামকেলী",
  "তাল": "দাদরা",
  "রচনাকাল (বঙ্গাব্দ)": "1345",
  "রচনাকাল (খৃষ্টাব্দ)": "1939",
  "স্বরলিপিকার": "সুশীলকুমার ভঞ্জচৌধুরী",
  "কথা": [
    "          আমার জীবনপাত্র উচ্ছলিয়া মাধুরী করেছ দান--",
    "      তুমি জান নাই, তুমি জান নাই,",
    "তুমি জান নাই তার মূল্যের পরিমাণ।",
    "            রজনীগন্ধা অগোচরে",
    "যেমন রজনী স্বপনে ভরে",
    "                  সৌরভে,",
    "      তুমি জান নাই, তুমি জান নাই,",
    "তুমি জান নাই, মরমে আমার ঢেলেছ তোমার গান।",
    "      বিদায় নেবার সময় এবার হল--",
    "            প্রসন্ন মুখ তোলো,",
    "                  মুখ তোলো, মুখ তোলো--",
    "মধুর মরণে পূর্ণ করিয়া সঁপিয়া যাব প্রাণ",
    "                                          চরণে।",
    "      যারে জান নাই, যারে জান নাই,",
    "            যারে জান নাই,",
    "তার    গোপন ব্যথার নীরব রাত্রি হোক আজি অবসান॥"
  ]
}
