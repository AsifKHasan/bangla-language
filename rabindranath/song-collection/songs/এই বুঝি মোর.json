{
  "নাম": "এই বুঝি মোর",
  "পর্যায়": "প্রেম",
  "রাগ": "কেদারা",
  "তাল": "কাহারবা",
  "রচনাকাল (বঙ্গাব্দ)": "1326",
  "রচনাকাল (খৃষ্টাব্দ)": "1919",
  "রচনাস্থান": "শান্তিনিকেতন",
  "কথা": [
    "এই বুঝি মোর ভোরের তারা এল সাঁঝের তারার বেশে।",
    "অবাক-চোখে ওই চেয়ে রয় চিরদিনের হাসি হেসে।",
    "     সকাল বেলা পাই নি দেখা,    পাড়ি দিল কখন একা,",
    "          নামল আলোক-সাগর-পারে অন্ধকারের ঘাটে এসে॥",
    "সকাল বেলা আমার হৃদয় ভরিয়েছিল পথের গানে,",
    "সন্ধ্যাবেলা বাজায় বীণা কোন্‌ সুরে যে কেই বা জানে।",
    "     পরিচয়ের রসের ধারা     কিছুতে আর হয় না হারা",
    "          বারে বারে নতুন করে চিত্ত আমার ভুলাবে সে॥"
  ]
}
