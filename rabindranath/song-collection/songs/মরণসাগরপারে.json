{
  "নাম": "মরণসাগরপারে",
  "পর্যায়": "পূজা",
  "রাগ": "বিভাস-কীর্তন",
  "তাল": "কাহারবা",
  "রচনাকাল (বঙ্গাব্দ)": "জ্যৈষ্ঠ, ১৩৩৩",
  "রচনাকাল (খৃষ্টাব্দ)": "1926",
  "স্বরলিপিকার": "দিনেন্দ্রনাথ ঠাকুর",
  "কথা": [
    "     মরণসাগরপারে তোমরা অমর,",
    "              তোমাদের স্মরি।",
    "     নিখিলে রচিয়া গেলে আপনারই ঘর,",
    "              তোমাদের স্মরি ॥",
    "সংসারে জ্বেলে গেলে যে নব আলোক",
    "     জয় হোক, জয় হোক, তারি জয় হোক--",
    "              তোমাদের স্মরি ॥",
    "          বন্দীরে দিয়ে গেছ মুক্তির সুধা,",
    "              তোমাদের স্মরি।",
    "          সত্যের বরমালে সাজালে বসুধা,",
    "              তোমাদের স্মরি।",
    "রেখে গেলে বাণী সে যে অভয় অশোক,",
    "     জয় হোক, জয় হোক, তারি জয় হোক--",
    "              তোমাদের স্মরি ॥"
  ]
}
