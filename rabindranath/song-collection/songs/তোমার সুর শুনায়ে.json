{
  "নাম": "তোমার সুর শুনায়ে",
  "পর্যায়": "পূজা",
  "রাগ": "আশাবরী-ভৈরবী",
  "তাল": "দাদরা",
  "রচনাকাল (বঙ্গাব্দ)": "২৭ অগ্রহায়ণ, ১৩৩৪",
  "রচনাকাল (খৃষ্টাব্দ)": "১৩ ডিসেম্বর, ১৯২৭",
  "রচনাস্থান": "কলকাতা",
  "স্বরলিপিকার": "দিনেন্দ্রনাথ ঠাকুর",
  "কথা": [
    "তোমার       সুর শুনায়ে যে ঘুম ভাঙাও সে ঘুম আমার রমণীয়--",
    "         জাগরণের সঙ্গিনী সে, তারে তোমার পরশ দিয়ো ॥",
    "         অন্তরে তার গভীর ক্ষুধা, গোপনে চায় আলোকসুধা,",
    "         আমার রাতের বুকে সে যে তোমার প্রাতের আপন প্রিয় ॥",
    "         তারি লাগি আকাশ রাঙা আঁধার-ভাঙা অরুণরাগে,",
    "         তারি লাগি পাখির গানে নবীন আশার আলাপ জাগে।",
    "         নীরব তোমার চরণধ্বনি     শুনায় তারে আগমনী,",
    "         সন্ধ্যবেলার কুঁড়ি তারে সকালবেলায় তুলে নিয়ো ॥ "
  ]
}
