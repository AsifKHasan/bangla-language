{
  "নাম": "তুমি একটু কেবল",
  "পর্যায়": "প্রেম",
  "রাগ": "ভৈরবী",
  "তাল": "দাদরা",
  "রচনাকাল (বঙ্গাব্দ)": "২৯ চৈত্র, ১৩১৮",
  "রচনাকাল (খৃষ্টাব্দ)": "1912",
  "রচনাস্থান": "শিলাইদহ",
  "স্বরলিপিকার": "সুরেন্দ্রনাথ বন্দ্যোপাধ্যায়, দিনেন্দ্রনাথ ঠাকুর, ভীমরাও শাস্ত্রী",
  "কথা": [
    "তুমি    একটু কেবল বসতে দিয়ো কাছে",
    "        আমায়  শুধু ক্ষণেক তরে।",
    "আজি   হাতে আমার যা কিছু কাজ আছে",
    "        আমি    সাঙ্গ করব পরে।",
    "            না চাহিলে তোমার মুখপানে",
    "            হৃদয় আমার বিরাম নাহি জানে,",
    "            কাজের মাঝে ঘুরে বেড়াই যত",
    "                ফিরি    কূলহারা সাগরে॥",
    "        বসন্ত আজ উচ্ছ্বাসে নিশ্বাসে",
    "            এল     আমার বাতায়নে।",
    "        অলস ভ্রমর গুঞ্জরিয়া আসে",
    "            ফেরে   কুঞ্জের প্রাঙ্গণে।",
    "                আজকে শুধু একান্তে আসীন",
    "                চোখে চোখে চেয়ে থাকার দিন,",
    "                আজকে জীবন-সমর্পণের গান",
    "                    গাব     নীরব অবসরে॥"
  ]
}
