{
  "নাম": "মধ্যদিনের বিজন বাতায়নে",
  "পর্যায়": "প্রকৃতি",
  "রাগ": "গৌড়সারং",
  "তাল": "ষষ্ঠী",
  "রচনাকাল (বঙ্গাব্দ)": "বৈশাখ, ১৩৩১",
  "রচনাকাল (খৃষ্টাব্দ)": "1924",
  "কথা": [
    "              মধ্যদিনের বিজন বাতায়নে",
    "ক্লান্তি-ভরা কোন্‌ বেদনার মায়া   স্বপ্নাভাসে ভাসে মনে-মনে॥",
    "কৈশোরে যে সলাজ কানাকানি   খুঁজেছিল প্রথম প্রেমের বাণী",
    "আজ কেন তাই তপ্ত হাওয়ায় হাওয়ায়   মর্মরিছে গহন বনে বনে॥",
    "যে নৈরাশা গভীর অশ্রুজলে   ডুবেছিল বিস্মরণের তলে",
    "আজ কেন সেই বনযূথীর বাসে   উচ্ছ্বসিল মধুর নিশ্বাসে,",
    "সারাবেলা চাঁপার ছায়ায় ছায়ায়   গুঞ্জরিয়া ওঠে ক্ষণে ক্ষণে॥"
  ]
}
