{
  "নাম": "ওকে বাঁধিবি কে",
  "পর্যায়": "প্রেম",
  "রাগ": "পিলু",
  "তাল": "দাদরা",
  "রচনাকাল (বঙ্গাব্দ)": "২ ফাল্গুন, ১৩৩৩",
  "রচনাকাল (খৃষ্টাব্দ)": "১৪ ফেব্রুয়ারি, ১৯২৭",
  "স্বরলিপিকার": "দিনেন্দ্রনাথ ঠাকুর",
  "কথা": [
    "     ওকে    বাঁধিবি কে রে,    হবে যে ছেড়ে দিতে।",
    "          ওর    পথ খোলে রে    বিদায়রজনীতে॥",
    "গগনে তার মেঘদুয়ার ঝেঁপে      বুকেরই ধন বুকেতে ছিল চেপে,",
    "     প্রভাতবায়ে গেল সে দ্বার কেঁপে--",
    "          এল যে ডাক ভোরের রাগিণীতে॥",
    "     শীতল হোক বিমল হোক প্রাণ,",
    "          হৃদয়ে শোক রাখুক তার দান।",
    "যা ছিল ঘিরে শূন্যে সে মিলালো, সে ফাঁক দিয়ে আসুক তবে আলো--",
    "     বিজনে বসি পূজাঞ্জলি  ঢালো",
    "          শিশিরে-ভরা সেঁউতি-ঝরা গীতে॥"
  ]
}
