{
  "নাম": "বিশ্বজোড়া ফাঁদ পেতেছ",
  "পর্যায়": "পূজা",
  "রাগ": "ভৈরবী-বাউল",
  "তাল": "দাদরা",
  "রচনাকাল (বঙ্গাব্দ)": "১৯ আশ্বিন, ১৩২১",
  "রচনাকাল (খৃষ্টাব্দ)": "৬ অক্টোবর, ১৯১৪",
  "রচনাস্থান": "শান্তিনিকেতন",
  "স্বরলিপিকার": "সুধীরচন্দ্র কর",
  "কথা": [
    "বিশ্বজোড়া ফাঁদ পেতেছ,",
    "           কেমনে দিই ফাঁকি--",
    "আধেক ধরা পড়েছি গো,",
    "           আধেক আছে বাকি।",
    "কেন জানি আপনা ভুলে",
    "বারেক হৃদয় যায় যে খুলে,",
    "           বারেক তারে ঢাকি--",
    "আধেক ধরা পড়েছি যে,",
    "           আধেক আছে বাকি।",
    "বাহির আমার শুক্তি যেন",
    "           কঠিন আবরণ--",
    "অন্তরে মোর তোমার লাগি",
    "           একটি কান্না-ধন।",
    "হৃদয় বলে তোমার দিকে",
    "রইবে চেয়ে অনিমিখে,",
    "           চায় না কেন আঁখি--",
    "আধেক ধরা পড়েছি যে,",
    "           আধেক আছে বাকি।"
  ]
}
