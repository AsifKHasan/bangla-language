{
  "নাম": "দিন যদি হল",
  "পর্যায়": "পূজা",
  "রাগ": "মূলতান",
  "তাল": "কাহারবা",
  "রচনাকাল (বঙ্গাব্দ)": "৬ মাঘ, ১৩৩৪",
  "রচনাকাল (খৃষ্টাব্দ)": "২০ জানুয়ারি, ১৯২৮",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "                   দিন যদি হল অবসান",
    "          নিখিলের অন্তরমন্দিরপ্রাঙ্গণে",
    "                   ওই তব এল আহ্বান ॥",
    "চেয়ে দেখো মঙ্গলরাতি   জ্বালি দিল উৎসববাতি,",
    "     স্তব্ধ এ সংসারপ্রান্তে       ধরো         ধরো তব বন্দনগান ॥",
    "          কর্মের-কলরব-ক্লান্ত,",
    "                   করো তব অন্তর শান্ত।",
    "     চিত্ত-আসন দাও মেলে,নাই যদি দর্শন পেলে",
    "          আঁধারে মিলিবে তাঁর স্পর্শ--",
    "                   হর্ষে জাগায়ে দিবে প্রাণ ॥"
  ]
}
