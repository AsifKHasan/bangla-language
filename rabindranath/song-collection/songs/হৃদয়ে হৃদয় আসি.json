{
  "নাম": "হৃদয়ে হৃদয় আসি",
  "পর্যায়": "পূজা",
  "রাগ": "পরজ",
  "তাল": "ঝাঁপতাল",
  "রচনাকাল (বঙ্গাব্দ)": "১১ মাঘ, ১৩৪৩",
  "রচনাকাল (খৃষ্টাব্দ)": "জানুয়ারি, ১৯৩৭",
  "রচনাস্থান": "শান্তিনিকেতন",
  "স্বরলিপিকার": "শৈলজারঞ্জন মজুমদার",
  "কথা": [
    "হৃদয়ে হৃদয় আসি মিলে যায় যেথা,",
    "               হে বন্ধু আমার,",
    "সে পুণ্যতীর্থের যিনি জাগ্রত দেবতা",
    "               তাঁরে নমস্কার ॥",
    "বিশ্বলোক নিত্য যাঁর শাশ্বত শাসনে",
    "মরণ উত্তীর্ণ হয় প্রতি ক্ষণে ক্ষণে,",
    "আবর্জনা দূরে যায় জরাজীর্ণতার,",
    "               তাঁরে নমস্কার ॥",
    "যুগান্তের বহ্নিস্নানে যুগান্তরদিন",
    "নির্মল করেন যিনি, করেন নবীন,",
    "ক্ষয়শেষে পরিপূর্ণ করেন সংসার,",
    "               তাঁরে নমস্কার।",
    "পথযাত্রী জীবনের দুঃখে সুখে ভরি",
    "অজানা উদ্দেশ-পানে চলে কালতরী,",
    "ক্লান্তি তার দূর করি করিছেন পার,",
    "               তাঁরে নমস্কার ॥"
  ]
}
