{
  "নাম": "আছে দুঃখ, আছে মৃত্যু",
  "পর্যায়": "পূজা",
  "রাগ": "যোগিয়া",
  "তাল": "একতাল",
  "রচনাকাল (বঙ্গাব্দ)": "1309",
  "রচনাকাল (খৃষ্টাব্দ)": "1903",
  "কথা": [
    "          আছে দুঃখ, আছে মৃত্যু, বিরহদহন লাগে।",
    "          তবুও শান্তি, তবু আনন্দ, তবু অনন্ত জাগে ॥",
    "তবু প্রাণ নিত্যধারা,      হাসে সূর্য চন্দ্র তারা,",
    "          বসন্ত নিকুঞ্জে আসে বিচিত্র রাগে ॥",
    "          তরঙ্গ মিলায়ে যায় তরঙ্গ উঠে,",
    "          কুসুম ঝরিয়া পড়ে কুসুম ফুটে।",
    "নাহি ক্ষয়, নাহি শেষ,   নাহি নাহি দৈন্যলেশ--",
    "          সেই পূর্ণতার পায়ে মন স্থান মাগে ॥"
  ]
}
