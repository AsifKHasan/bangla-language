{
  "নাম": "রোদনভরা এ বসন্ত",
  "পর্যায়": "প্রেম",
  "রাগ": "মিশ্র বেহাগ-কীর্তন",
  "তাল": "কাহারবা",
  "রচনাকাল (বঙ্গাব্দ)": "১৫ মাঘ, ১৩৪২",
  "রচনাকাল (খৃষ্টাব্দ)": "২৯ জানুয়ারি, ১৯৩৬",
  "রচনাস্থান": "শান্তিনিকেতন",
  "স্বরলিপিকার": "শৈলজারঞ্জন মজুমদার",
  "কথা": [
    "রোদনভরা এ বসন্ত    সখী    কখনো আসে নি বুঝি আগে।",
    "মোর    বিরহবেদনা রাঙালো কিংশুকরক্তিমরাগে॥",
    "     কুঞ্জদ্বারে বনমল্লিকা    সেজেছে পরিয়া নব পত্রালিকা,",
    "     সারা দিন-রজনী অনিমিখা    কার পথ চেয়ে জাগে॥",
    "দক্ষিণসমীরে দূর গগনে    একেলা বিরহী গাহে বুঝি গো।",
    "কুঞ্জবনে মোর মুকুল যত    আবরণবন্ধন ছিঁড়িতে চাহে।",
    "     আমি এ প্রাণের রুদ্ধ দ্বারে    ব্যাকুল কর হানি বারে বারে--",
    "     দেওয়া হল না যে আপনারে    এই ব্যথা মনে লাগে॥"
  ]
}
