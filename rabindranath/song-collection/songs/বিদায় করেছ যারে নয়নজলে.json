{
  "নাম": "বিদায় করেছ যারে নয়নজলে",
  "পর্যায়": "মায়ার খেলা (গীতবিতান)",
  "রাগ": "দরবারী কানাড়া",
  "তাল": "ঝাঁপতাল",
  "রচনাকাল (বঙ্গাব্দ)": "1293",
  "রচনাকাল (খৃষ্টাব্দ)": "1886",
  "রচনাস্থান": "কলকাতা, দার্জিলিং",
  "স্বরলিপিকার": "ইন্দিরা দেবী",
  "কথা": [
    "    বিদায় করেছ যারে নয়ন-জলে,",
    "এখন ফিরাবে তারে কিসের ছলে।",
    "আজি মধু সমীরণে, নিশীথে কুসুম-বনে,",
    "তারে কি পড়েছে মনে বকুল-তলে?",
    "এখন ফিরাবে আর কিসের ছলে।",
    "     সেদিনো তো মধুনিশি, প্রাণে গিয়েছিল মিশি,",
    "মুকুলিত দশদিশি কুসুম-দলে।",
    "দুটি সোহাগের বাণী, যদি হত কানাকানি",
    "যদি ঐ মালাখানি পরাতে গলে।",
    "এখন ফিরাবে তারে কিসের ছলে।",
    "     মধুনিশি পূর্ণিমার, ফিরে আসে বার বার,",
    "সে জন ফেরে না আর, যে গেছে চলে।",
    "ছিল তিথি অনকূল, শুধু নিমেষের ভুল,",
    "চিরদিন তৃষাকুল পরান জ্বলে।",
    "এখন ফিরাবে তারে কিসের ছলে।"
  ]
}
