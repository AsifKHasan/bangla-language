{
  "নাম": "আমি তোমার সঙ্গে",
  "পর্যায়": "প্রেম",
  "রাগ": "বাহার-সোহিনী",
  "তাল": "দাদরা",
  "রচনাকাল (বঙ্গাব্দ)": "ফাল্গুন, ১৩৪৫",
  "রচনাকাল (খৃষ্টাব্দ)": "মার্চ, ১৯৩৯",
  "স্বরলিপিকার": "শৈলজারঞ্জন মজুমদার",
  "কথা": [
    "আমি    তোমার সঙ্গে বেঁধেছি আমার প্রাণ   সুরের বাঁধনে--",
    "          তুমি জান না, আমি তোমারে পেয়েছি   অজানা সাধনে॥",
    "          সে সাধনায় মিশিয়া যায় বকুলগন্ধ,",
    "              সে সাধনায় মিলিয়া যায় কবির ছন্দ--",
    "                   তুমি জান না, ঢেকে রেখেছি তোমার নাম",
    "                        রঙিন ছায়ার আচ্ছাদনে॥",
    "          তোমার অরূপ মূর্তিখানি",
    "ফাল্গুনের আলোতে বসাই আনি।",
    "              বাঁশরি বাজাই ললিত-বসন্তে,   সুদূর দিগন্তে",
    "                   সোনার আভায় কাঁপে তব উত্তরী",
    "                        গানের তানের সে উন্মাদনে॥"
  ]
}
