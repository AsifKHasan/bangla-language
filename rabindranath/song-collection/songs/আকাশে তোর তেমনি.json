{
  "নাম": "আকাশে তোর তেমনি",
  "পর্যায়": "বিচিত্র",
  "রাগ": "মিশ্র রামকেলি",
  "তাল": "দাদরা",
  "রচনাকাল (বঙ্গাব্দ)": "৩ কার্তিক, ১৩৩৩",
  "রচনাকাল (খৃষ্টাব্দ)": "২০ অক্টোবর, ১৯২৬",
  "স্বরলিপিকার": "দিনেন্দ্রনাথ ঠাকুর",
  "কথা": [
    "আকাশে তোর তেমনি আছে ছুটি,",
    "অলস যেন না রয় ডানা দুটি॥",
    "          ওরে পাখি, ঘন বনের তলে",
    "          বাসা তোরে ভুলিয়ে রাখে ছলে,",
    "          রাত্রি তোরে মিথ্যে করে বলে--",
    "              শিথিল কভু হবে না তার মুঠি॥",
    "জানিস নে কি কিসের আশা চেয়ে",
    "ঘুমের ঘোরে উঠিস গেয়ে গেয়ে।",
    "     জানিস নে কি ভোরের আঁধার-মাঝে",
    "     আলোর আশা গভীর সুরে বাজে,",
    "     আলোর আশা গোপন রহে না যে--",
    "          রুদ্ধ কুঁড়ির বাঁধন ফেলে টুটি॥"
  ]
}
