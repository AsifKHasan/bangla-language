{
  "নাম": "তিমির-অবগুণ্ঠনে বদন তব",
  "পর্যায়": "প্রকৃতি",
  "রাগ": "হাম্বীর",
  "তাল": "কাহারবা",
  "রচনাকাল (বঙ্গাব্দ)": "১৩ ভাদ্র, ১৩২৮",
  "রচনাকাল (খৃষ্টাব্দ)": "1921",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "তিমির-অবগুণ্ঠনে বদন তব ঢাকি",
    "কে তুমি মম অঙ্গনে দাঁড়ালে একাকী॥",
    "     আজি সঘন শর্বরী, মেঘমগন তারা,",
    "     নদীর জলে ঝর্ঝরি ঝরিছে জলধারা,",
    "       তমালবন মর্মরি পবন চলে হাঁকি॥",
    "যে কথা মম অন্তরে আনিছ তুমি টানি",
    "জানি না কোন্‌ মন্তরে তাহারে দিব বাণী।",
    "     রয়েছি বাঁধা বন্ধনে, ছিঁড়িব, যাব বাটে--",
    "     যেন এ বৃথা ক্রন্দনে এ নিশি নাহি কাটে।",
    "       কঠিন বাধা-লঙ্ঘনে দিব না আমি ফাঁকি॥"
  ]
}
