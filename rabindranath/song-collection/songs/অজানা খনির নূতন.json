{
  "নাম": "অজানা খনির নূতন",
  "পর্যায়": "প্রেম",
  "রাগ": "পরজ-সোহিনী",
  "তাল": "দাদরা",
  "রচনাকাল (বঙ্গাব্দ)": "২৫ শ্রাবণ, ১৩৩৫",
  "রচনাকাল (খৃষ্টাব্দ)": "১০ অগাস্ট, ১৯২৮",
  "রচনাস্থান": "শান্তিনিকেতন",
  "স্বরলিপিকার": "শান্তিদেব ঘোষ",
  "কথা": [
    "     অজানা খনির নূতন মণির    গেঁথেছি হার,",
    "     ক্লান্তিবিহীনা নবীনা বীণায়    বেঁধেছি তার॥",
    "যেমন নূতন বনের দুকূল,    যেমন নূতন আমের মুকুল,",
    "     মাঘের অরুণে খোলে স্বর্গের নূতন দ্বার,",
    "তেমনি আমার নবীন রাগের    নব যৌবনে নব সোহাগের",
    "     রাগিণী রচিয়া উঠিল নাচিয়া বীণার তার॥",
    "     যে বাণী আমার কখনো কারেও হয় নি বলা",
    "     তাই দিয়ে গানে রচিব নূতন নৃত্যকলা।",
    "আজি অকারণ বাতাসে বাতাসে    যুগান্তরের সুর ভেসে আসে,",
    "     মর্মরস্বরে বনের ঘুচিল মনের ভার।",
    "যেমনি ভাঙিল বাণীর বন্ধ    উচ্ছ্বসি উঠে নূতন ছন্দ,",
    "     সুরের সাহসে আপনি চকিত বীণার তার।"
  ]
}
