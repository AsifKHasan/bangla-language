{
  "নাম": "আমার না-বলা বাণীর",
  "পর্যায়": "পূজা",
  "রাগ": "কীর্তন",
  "তাল": "দাদরা",
  "রচনাকাল (বঙ্গাব্দ)": "৬ মাঘ, ১৩৩৪",
  "রচনাকাল (খৃষ্টাব্দ)": "১৯ জানুয়ারি, ১৯২৮",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "আমার  না-বলা বাণীর ঘন যামিনীর মাঝে",
    "                 তোমার ভাবনা তারার মতন বাজে ॥",
    "         নিভৃত মনের বনের ছায়াটি ঘিরে",
    "         না-দেখা ফুলের গোপন গন্ধ ফিরে,",
    "আমার  লুকায় বেদনা অঝরা অশ্রুনীরে--",
    "                 অশ্রুত বাঁশি হৃদয়গহনে বাজে ॥",
    "ক্ষণে ক্ষণে আমি না জেনে করেছি দান",
    "                 তোমায় আমার গান।",
    "         পরানের সাজি সাজাই খেলার ফুলে,",
    "         জানি না কখন নিজে বেছে লও তুলে--",
    "তুমি    অলখ আলোকে নীরবে দুয়ার খুলে",
    "         প্রাণের পরশ দিয়ে যাও মোর কাজে ॥"
  ]
}
