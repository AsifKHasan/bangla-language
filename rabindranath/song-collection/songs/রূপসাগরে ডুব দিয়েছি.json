{
  "নাম": "রূপসাগরে ডুব দিয়েছি",
  "পর্যায়": "পূজা",
  "রাগ": "খাম্বাজ",
  "তাল": "ত্রিতাল",
  "রচনাকাল (বঙ্গাব্দ)": "১২ পৌষ, ১৩১৬",
  "রচনাকাল (খৃষ্টাব্দ)": "1909",
  "রচনাস্থান": "শান্তিনিকেতন",
  "স্বরলিপিকার": "সুরেন্দ্রনাথ বন্দ্যোপাধ্যায়, ভীমরাও শাস্ত্রী",
  "কথা": [
    "রূপসাগরে ডুব দিয়েছি অরূপ রতন আশা করি,",
    "ঘাটে ঘাটে ঘুরব না আর ভাসিয়ে আমার জীর্ণ তরী॥",
    "    সময় যেন হয় রে এবার    ঢেউ খাওয়া সব চুকিয়ে দেবার,",
    "        সুধায় এবার তলিয়ে গিয়ে অমর হয়ে রব মরি।",
    "যে গান কানে যায় না শোনা সে গান সেথায় নিত্য বাজে",
    "প্রাণের বীণা নিয়ে যাব সেই অতলের সভামাঝে।",
    "    চিরদিনের সুরটি বেঁধে    শেষ গানে তার কান্না কেঁদে",
    "        নীরব যিনি তাঁহার পায়ে নীরব বীণা দিব ধরি॥"
  ]
}
