{
  "নাম": "যিনি সকল কাজের কাজী",
  "পর্যায়": "পূজা",
  "রাগ": "বেহাগ-বাউল",
  "তাল": "দাদরা",
  "রচনাকাল (বঙ্গাব্দ)": "1318",
  "রচনাকাল (খৃষ্টাব্দ)": "1911",
  "স্বরলিপিকার": "অনাদিকুমার দস্তিদার",
  "কথা": [
    "যিনি    সকল কাজের কাজী মোরা তাঁরি কাজের সঙ্গী।",
    "যাঁর     নানা রঙের রঙ্গ মোরা তাঁরি রসের রঙ্গী ॥",
    "                   তাঁর    বিপুল ছন্দে ছন্দে",
    "                   মোরা   যাই চলে আনন্দে,",
    "তিনি  যেমনি বাজান ভেরী মোদের তেমনি নাচের ভঙ্গি ॥",
    "                   এই      জন্ম-মরণ-খেলায়",
    "                   মোরা   মিলি তাঁরি মেলায়,",
    "এই      দুঃখসুখের জীবন মোদের তাঁরি খেলার অঙ্গী।",
    "                   ওরে    ডাকেন তিনি যবে",
    "                   তাঁর    জলদ-মন্দ্র রবে",
    "ছুটি     পথের কাঁটা পায়ে দ'লে সাগর গিরি লঙ্ঘি ॥"
  ]
}
