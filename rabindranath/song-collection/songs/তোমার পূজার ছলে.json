{
  "নাম": "তোমার পূজার ছলে",
  "পর্যায়": "পূজা",
  "রাগ": "পিলু",
  "তাল": "দাদরা",
  "রচনাকাল (বঙ্গাব্দ)": "১৪ চৈত্র, ১৩২০",
  "রচনাকাল (খৃষ্টাব্দ)": "1914",
  "রচনাস্থান": "শান্তিনিকেতন",
  "স্বরলিপিকার": "অনাদিকুমার দস্তিদার",
  "কথা": [
    "তোমার পূজার   ছলে তোমায়   ভুলেই থাকি।",
    "বুঝতে নারি   কখন্‌ তুমি   দাও-যে ফাঁকি ॥",
    "ফুলের মালা   দীপের আলো   ধূপের ধোঁওয়ার",
    "পিছন হতে   পাই নে সুযোগ   চরণ-ছোঁওয়ার,",
    "স্তবের বাণীর   আড়াল টানি   তোমায় ঢাকি ॥",
    "দেখব ব'লে   এই আয়োজন   মিথ্যা রাখি,",
    "আছে তো মোর   তৃষা-কাতর   আপন আঁখি।",
    "কাজ কী আমার   মন্দিরেতে   আনাগোনায়--",
    "পাতব আসন   আপন মনের   একটি কোণায়,",
    "সরল প্রাণে   নীরব হয়ে   তোমায় ডাকি ॥"
  ]
}
