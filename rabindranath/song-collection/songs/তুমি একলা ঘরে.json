{
  "নাম": "তুমি একলা ঘরে",
  "পর্যায়": "পূজা",
  "রাগ": "মিশ্র কেদারা",
  "তাল": "ত্রিতাল",
  "রচনাকাল (বঙ্গাব্দ)": "1325",
  "রচনাকাল (খৃষ্টাব্দ)": "1918",
  "স্বরলিপিকার": "দিনেন্দ্রনাথ ঠাকুর",
  "কথা": [
    "তুমি      একলা ঘরে বসে বসে কী সুর বাজালে",
    "           প্রভু,  আমার জীবনে!",
    "তোমার  পরশরতন গেঁথে গেঁথে আমায় সাজালে",
    "           প্রভু,  গভীর গোপনে ॥",
    "দিনের আলোর আড়াল টানি    কোথায় ছিলে নাহি জানি,",
    "           অস্তরবির তোরণ হতে চরণ বাড়ালে",
    "               আমার রাতের স্বপনে ॥",
    "আমার    হিয়ায় হিয়ায় বাজে আকুল আঁধার যামিনী,",
    "               সে যে তোমার বাঁশরি।",
    "আমি     শুনি তোমার আকাশপারের তারার রাগিণী,",
    "               আমার সকল পাশরি।",
    "কানে আসে আশার বাণী-- খোলা পাব দুয়ারখানি",
    "           রাতের শেষে শিশির-ধোওয়া প্রথম সকালে",
    "               তোমার করুণ কিরণে ॥"
  ]
}
