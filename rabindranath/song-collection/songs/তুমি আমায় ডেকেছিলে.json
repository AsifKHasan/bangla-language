{
  "নাম": "তুমি আমায় ডেকেছিলে",
  "পর্যায়": "প্রেম",
  "রাগ": "ভীমপলশ্রী-মূলতান",
  "তাল": "দাদরা",
  "রচনাকাল (বঙ্গাব্দ)": "২২ কার্তিক, ১৩৩৪",
  "রচনাকাল (খৃষ্টাব্দ)": "৮ নভেম্বর, ১৯২৭",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "তুমি আমায় ডেকেছিলে ছুটির নিমন্ত্রণে,",
    "তখন ছিলেম বহু দূরে কিসের অন্বেষণে॥",
    "     কূলে যখন এলেম ফিরে   তখন অস্তশিখরশিরে",
    "     চাইল রবি শেষ চাওয়া তার কনকচাঁপার বনে।",
    "     আমার ছুটি ফুরিয়ে গেছে কখন অন্যমনে॥",
    "লিখন তোমার বিনিসুতোর শিউলিফুলের মালা,",
    "বাণী সে তার সোনায়-ছোঁওয়া অরুণ-আলোয়-ঢালা--",
    "          এল আমার ক্লান্ত হাতে   ফুল-ঝরানো শীতের রাতে",
    "          কুহেলিকায় মন্থর কোন্‌ মৌন সমীরণে।",
    "          তখন ছুটি ফুরিয়ে গেছে কখন অন্যমনে॥"
  ]
}
