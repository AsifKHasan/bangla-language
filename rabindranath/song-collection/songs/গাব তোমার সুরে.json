{
  "নাম": "গাব তোমার সুরে",
  "পর্যায়": "পূজা",
  "রাগ": "ভৈরব",
  "তাল": "দাদরা",
  "রচনাকাল (বঙ্গাব্দ)": "৭ পৌষ, ১৩২০",
  "রচনাকাল (খৃষ্টাব্দ)": "1913",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "গাব তোমার সুরে    দাও সে বীণাযন্ত্র,",
    "শুনব তোমার বাণী    দাও সে অমর মন্ত্র।",
    "করব তোমার সেবা     দাও সে পরম শক্তি,",
    "চাইব তোমার মুখে    দাও সে অচল ভক্তি ॥",
    "সইব তোমার আঘাত    দাও সে বিপুল ধৈর্য,",
    "বইব তোমার ধ্বজা    দাও সে অটল স্থৈর্য ॥",
    "নেব সকল বিশ্ব    দাও সে প্রবল প্রাণ,",
    "করব আমায় নিঃস্ব    দাও সে প্রেমের দান ॥",
    "যাব তোমার সাথে     দাও সে দখিন হস্ত,",
    "লড়ব তোমার রণে     দাও সে তোমার অস্ত্র ॥",
    "জাগব তোমার সত্যে     দাও সেই আহ্বান।",
    "ছাড়ব সুখের দাস্য,     দাও দাও কল্যাণ ॥"
  ]
}
