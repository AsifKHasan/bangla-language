{
  "নাম": "তুমি জানো, ওগো অন্তর্যামী",
  "পর্যায়": "পূজা",
  "রাগ": "ইমন-পূরবী",
  "তাল": "দাদরা",
  "রচনাকাল (বঙ্গাব্দ)": "১৪ ফাল্গুন, ১৩২০",
  "রচনাকাল (খৃষ্টাব্দ)": "২৬ ফেব্রুয়ারি, ১৯১৪",
  "রচনাস্থান": "শিলাইদহ",
  "স্বরলিপিকার": "দিনেন্দ্রনাথ ঠাকুর",
  "কথা": [
    "তুমি জানো, ওগো অন্তর্যামী,",
    "পথে পথেই মন ফিরালেম আমি ॥",
    "          ভাবনা আমার বাঁধল নাকো বাসা,",
    "          কেবল তাদের স্রোতের 'পরেই ভাসা--",
    "          তবু আমার মনে আছে আশা,",
    "                   তোমার পায়ে ঠেকবে তারা স্বামী ॥",
    "টেনেছিল কতই কান্নাহাসি,",
    "বারে বারেই ছিন্ন হল ফাঁসি।",
    "          শুধায় সবাই হতভাগ্য ব'লে,",
    "          \"মাথা কোথায় রাখবি সন্ধ্যা হলে।'",
    "          জানি জানি নামবে তোমার কোলে",
    "                   আপনি যেথায় পড়বে মাথা নামি ॥"
  ]
}
