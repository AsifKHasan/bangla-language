{
  "নাম": "আমার খেলা যখন",
  "পর্যায়": "পূজা",
  "রাগ": "সাহানা",
  "তাল": "দাদরা",
  "রচনাকাল (বঙ্গাব্দ)": "১৭ জ্যৈষ্ঠ, ১৩১৭",
  "রচনাকাল (খৃষ্টাব্দ)": "1910",
  "রচনাস্থান": "তিনধরিয়া",
  "স্বরলিপিকার": "সুরেন্দ্রনাথ বন্দ্যোপাধ্যায়",
  "কথা": [
    "আমার   খেলা যখন ছিল তোমার সনে",
    "           তখন   কে তুমি তা কে জানত।",
    "তখন   ছিল না ভয়, ছিল না লাজ মনে,",
    "           জীবন   বহে যেত অশান্ত ॥",
    "তুমি    ভোরের বেলা ডাক দিয়েছ কত",
    "           যেন আমার আপন সখার মতো,",
    "হেসে   তোমার সাথে ফিরেছিলেম ছুটে",
    "           সে দিন কত-না বন-বনান্ত ॥",
    "ওগো,  সেদিন তুমি গাইতে যে-সব গান",
    "           কোনো অর্থ তাহার কে জানত।",
    "শুধু     সঙ্গে তারি গাইত আমার প্রাণ,",
    "           সদা নাচত হৃদয় অশান্ত।",
    "হঠাৎ    খেলার শেষে আজ কী দেখি ছবি--",
    "           স্তব্ধ আকাশ, নীরব শশী রবি,",
    "তোমার  চরণ-পানে নয়ন করি নত",
    "           ভুবন   দাঁড়িয়ে আছে একান্ত ॥"
  ]
}
