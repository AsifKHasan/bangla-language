{
  "নাম": "এই উদাসী হাওয়ার",
  "পর্যায়": "প্রেম",
  "রাগ": "ইমন",
  "তাল": "দাদরা",
  "রচনাকাল (বঙ্গাব্দ)": "ফাল্গুন, ১৩৪৫",
  "রচনাকাল (খৃষ্টাব্দ)": "মার্চ, ১৯৩৯",
  "স্বরলিপিকার": "শৈলজারঞ্জন মজুমদার",
  "কথা": [
    "     এই   উদাসী হাওয়ার পথে পথে   মুকুলগুলি ঝরে;",
    "আমি   কুড়িয়ে নিয়েছি,      তোমার      চরণে দিয়েছি--",
    "                   লহো লহো করুণ করে॥",
    "              যখন যাব চলে     ওরা     ফুটবে তোমার কোলে,",
    "          তোমার   মালা গাঁথার আঙুলগুলি   মধুর বেদনভরে",
    "                             যেন   আমায় স্মরণ করে॥",
    "বউকথাকও তন্দ্রাহারা    বিফল ব্যথায় ডাক দিয়ে হয় সারা",
    "              আজি   বিভোর রাতে।",
    "দুজনের   কানাকানি কথা   দুজনের মিলনবিহ্বলতা,",
    "     জ্যোৎস্নাধারায় যায় ভেসে যায়   দোলের পূর্ণিমাতে।",
    "          এই      আভাসগুলি পড়বে মালায় গাঁথা   কালকে দিনের তরে",
    "                        তোমার     অলস দ্বিপ্রহরে॥"
  ]
}
