{
  "নাম": "দিনের পরে দিন-যে",
  "পর্যায়": "প্রেম",
  "রাগ": "কালাংড়া-বাউল",
  "তাল": "দাদরা",
  "রচনাকাল (বঙ্গাব্দ)": "৩ ভাদ্র, ১৩৩৬",
  "রচনাকাল (খৃষ্টাব্দ)": "২৯ অগাস্ট, ১৯২৯",
  "রচনাস্থান": "কলকাতা",
  "স্বরলিপিকার": "দিনেন্দ্রনাথ ঠাকুর",
  "কথা": [
    "          দিনের পরে দিন-যে গেল আঁধার ঘরে,",
    "তোমার আসনখানি দেখে মন-যে কেমন করে।",
    "          ওগো বঁধু, ফুলের সাজি    মঞ্জরীতে ভরল আজি--",
    "          ব্যথার হারে গাঁথব তারে, রাখব চরণ-'পরে॥",
    "পায়ের ধ্বনি গণি গণি    রাতের তারা জাগে।",
    "উত্তরীয়ের হাওয়া এসে    ফুলের বনে লাগে।",
    "     ফাগুনবেলার বুকের মাঝে    পথ-চাওয়া সুর কেঁদে বাজে--",
    "     প্রাণের কথা ভাষা হারায় চোখের জলে ঝরে॥"
  ]
}
