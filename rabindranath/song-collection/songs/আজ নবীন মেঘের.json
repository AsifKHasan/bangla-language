{
  "নাম": "আজ নবীন মেঘের",
  "পর্যায়": "প্রকৃতি",
  "রাগ": "মিশ্র মল্লার",
  "তাল": "দাদরা",
  "রচনাকাল (বঙ্গাব্দ)": "২ আষাঢ়, ১৩২৯",
  "রচনাকাল (খৃষ্টাব্দ)": "১৬ জুন, ১৯২২",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "আজ   নবীন মেঘের সুর লেগেছে আমার মনে।",
    "আমার   ভাবনা যত উতল হল অকারণে॥",
    "কেমন ক'রে যায় যে ডেকে,   বাহির করে ঘরের থেকে,",
    "     ছায়াতে চোখ ফেলে ছেয়ে ক্ষণে ক্ষণে॥",
    "     বাঁধনহারা জলধারার কলরোলে",
    "     আমারে কোন্‌ পথের বাণী যায় যে ব'লে।",
    "সে পথ গেছে নিরুদ্দেশে   মানসলোকে গানের শেষে",
    "     চিরদিনের বিরহিণীর কুঞ্জবনে॥"
  ]
}
