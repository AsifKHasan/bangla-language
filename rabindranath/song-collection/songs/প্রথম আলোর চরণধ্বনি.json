{
  "নাম": "প্রথম আলোর চরণধ্বনি",
  "পর্যায়": "পূজা",
  "রাগ": "ভৈরবী",
  "তাল": "একতাল",
  "রচনাকাল (বঙ্গাব্দ)": "১০ পৌষ, ১৩২৯",
  "রচনাকাল (খৃষ্টাব্দ)": "২৫ ডিসেম্বর, ১৯২২",
  "কথা": [
    "          প্রথম আলোর চরণধ্বনি উঠল বেজে যেই",
    "          নীড়বিরাগী হৃদয় আমার উধাও হল সেই ॥",
    "নীল অতলের কোথা থেকে         উদাস তারে করল যে কে",
    "          গোপনবাসী সেই উদাসীর ঠিক-ঠিকানা নেই ॥",
    "          \"সুপ্তিশয়ন আয় ছেড়ে আয়' জাগে যে তার ভাষা,",
    "          সে বলে \"চল্‌ আছে যেথায় সাগরপারের বাসা'।",
    "দেশ-বিদেশের সকল ধারা           সেইখানে হয় বাঁধনহারা",
    "          কোণের প্রদীপ মিলায় শিখা জ্যোতিসমুদ্রেই ॥"
  ]
}
