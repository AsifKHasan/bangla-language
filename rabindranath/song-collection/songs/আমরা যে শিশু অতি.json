{
  "নাম": "আমরা যে শিশু অতি",
  "পর্যায়": "পূজা ও প্রার্থনা",
  "রাগ": "যোগিয়া-রামকেলী",
  "তাল": "ঝাঁপতাল",
  "রচনাকাল (বঙ্গাব্দ)": "1287",
  "রচনাকাল (খৃষ্টাব্দ)": "1879",
  "স্বরলিপিকার": "ইন্দিরা দেবী",
  "কথা": [
    "                  আমরা যে শিশু অতি, অতিক্ষুদ্র মন–",
    "                  পদে পদে হয়, পিতা, চরণস্খলন।।",
    "        রুদ্রমুখ কেন তবে              দেখাও মোদের সবে। ",
    "                  কেন হেরি মাঝে মাঝে ভ্রূকুটি ভীষণ।। ",
    null,
    "                  ক্ষুদ্র আমাদের ’পরে করিয়ো না রোষ–",
    "                  স্নেহবাক্যে বলো, পিতা, কী করেছি দোষ!",
    "        শতবার লও তুলে,             শতবার পড়ি ভুলে–",
    "                  কী আর করিতে পারে দুর্বল যে জন।। ",
    null,
    "                  পৃথ্বীর ধূলিতে, দেব, মোদের ভবন–",
    "                  পৃথ্বীর ধূলিতে অন্ধ মোদের নয়ন। ",
    "        জন্মিয়াছি শিশু হয়ে,           খেলা করি ধূলি লয়ে–",
    "                  মোদের অভয় দাও দুর্বলশরণ।। ",
    null,
    "        একবার ভ্রম হলে              আর কি লবে না কোলে,",
    "                  অমনি কি দূরে তুমি করিবে গমন। ",
    "        তা হলে যে আর কভু              উঠিতে নারিব প্রভু,",
    "                  ভূমিতলে চিরদিন রব অচেতন।। "
  ]
}
