{
  "নাম": "আপনি অবশ হলি",
  "পর্যায়": "স্বদেশ",
  "রাগ": "রামকেলী",
  "তাল": "দাদরা",
  "রচনাকাল (বঙ্গাব্দ)": "1312",
  "রচনাকাল (খৃষ্টাব্দ)": "1905",
  "স্বরলিপিকার": "ইন্দিরা দেবী",
  "কথা": [
    "     আপনি অবশ হলি, তবে   বল দিবি তুই কারে?",
    "     উঠে দাঁড়া, উঠে দাঁড়া, ভেঙে পড়িস না রে ॥",
    "করিস নে লাজ, করিস নে ভয়,   আপনাকে তুই করে নে জয়--",
    "     সবাই তখন সাড়া দেবে   ডাক দিবি তুই যারে ॥",
    "বাহির যদি হলি পথে    ফিরিস নে আর কোনোমতে,",
    "     থেকে থেকে পিছন-পানে চাস নে বারে বারে।",
    "নেই যে রে ভয় ত্রিভুবনে,    ভয় শুধু তোর নিজের মনে--",
    "     অভয়চরণ শরণ ক'রে      বাহির হয়ে যা রে ॥"
  ]
}
