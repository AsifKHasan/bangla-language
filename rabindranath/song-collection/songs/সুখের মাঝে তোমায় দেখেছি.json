{
  "নাম": "সুখের মাঝে তোমায় দেখেছি",
  "পর্যায়": "পূজা ও প্রার্থনা",
  "রাগ": "ছায়ানট-কেদারা",
  "তাল": "দাদরা",
  "রচনাকাল (বঙ্গাব্দ)": "২৫ আশ্বিন, ১৩২১",
  "রচনাকাল (খৃষ্টাব্দ)": "১২ অক্টোবর, ১৯১৪",
  "রচনাস্থান": "বেলা স্টেশন থেকে যাত্রাপথে পালকিতে",
  "স্বরলিপিকার": "অনাদিকুমার দস্তিদার",
  "কথা": [
    "            সুখের মাঝে তোমায় দেখেছি,",
    "                         দু:খে তোমায় পেয়েছি প্রাণ ভ’রে।",
    "            হারিয়ে তোমায় গোপন রেখেছি,",
    "                         পেয়ে আবার হারাই মিলনঘোরে।। ",
    "            চিরজীবন আমার বীণা-তারে ",
    "            তোমার আঘাত লাগল বারে বারে,",
    "            তাই তো আমার নানা সুরের তানে ",
    "                          প্রাণে তোমার পরশ নিলেম ধ’রে।।",
    "            আজ তো আমি ভয় করি নে আর ",
    "                          লীলা যদি ফুরায় হেথাকার। ",
    "            নূতন আলোয় নূতন অন্ধকারে ",
    "            লও যদি বা নূতন সিন্ধুপারে ",
    "            তবু তুমি সেই তো আমার তুমি–",
    "                         আবার তোমায় চিনব নূতন ক’রে।।"
  ]
}
