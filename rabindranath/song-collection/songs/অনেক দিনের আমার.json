{
  "নাম": "অনেক দিনের আমার",
  "পর্যায়": "প্রেম",
  "রাগ": "দেশ",
  "তাল": "দাদরা",
  "রচনাকাল (বঙ্গাব্দ)": "পৌষ, ১৩৩৬",
  "রচনাকাল (খৃষ্টাব্দ)": "1930",
  "কথা": [
    "অনেক দিনের আমার যে গান আমার কাছে ফিরে আসে",
    "তারে আমি শুধাই, তুমি ঘুরে বেড়াও কোন্‌ বাতাসে॥",
    "যে ফুল গেছে সকল ফেলে    গন্ধ তাহার কোথায় পেলে,",
    "যার আশা আজ শূন্য হল কী সুর জাগাও তাহার আশে॥",
    "সকল গৃহ হারালো যার তোমার তানে তারি বাসা,",
    "যার বিরহের নাই অবসান  তার মিলনের আনে ভাসা।",
    "শুকালো যেই নয়নবারি    তোমার সুরে কাঁদন তারি,",
    "ভোলা দিনের বাহন তুমি স্বপন ভাসাও দূর আকাশে॥"
  ]
}
