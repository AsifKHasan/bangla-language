{
  "নাম": "আজি বহিছে বসন্তপবন",
  "পর্যায়": "পূজা",
  "রাগ": "বাহার",
  "তাল": "তেওরা",
  "রচনাকাল (বঙ্গাব্দ)": "1292",
  "রচনাকাল (খৃষ্টাব্দ)": "1886",
  "স্বরলিপিকার": "কাঙ্গালীচরণ সেন",
  "কথা": [
    "আজি বহিছে বসন্তপবন সুমন্দ তোমারি সুগন্ধ হে।",
    "কত আকুল প্রাণ আজি গাহিছে গান, চাহে তোমারি পানে আনন্দে হে ॥",
    "জ্বলে তোমার আলোক দ্যুলোকভূলোকে গগন-উৎসবপ্রাঙ্গণে--",
    "চিরজ্যোতি পাইছে চন্দ্র তারা, আঁখি পাইছে অন্ধ হে ॥",
    "তব মধুরমুখভাতিবিহসিত প্রেমবিকশিত অন্তরে",
    "কত ভকত ডাকিছে, \"নাথ, যাচি দিবসরজনী তব সঙ্গ হে।'",
    "উঠে সজনে প্রান্তরে লোকলোকান্তরে যশোগাথা কত ছন্দে হে--",
    "ওই ভবশরণ, প্রভু, অভয় পদ তব সুর মানব মুনি বন্দে হে ॥"
  ]
}
