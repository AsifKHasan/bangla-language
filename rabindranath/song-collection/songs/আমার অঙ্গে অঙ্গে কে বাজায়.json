{
  "নাম": "আমার অঙ্গে অঙ্গে কে বাজায়",
  "পর্যায়": "চিত্রাঙ্গদা (গীতবিতান)",
  "রাগ": "বেহাগ",
  "তাল": "কাহারবা",
  "রচনাকাল (বঙ্গাব্দ)": "১৭ মাঘ, ১৩৪২",
  "রচনাকাল (খৃষ্টাব্দ)": "৩১ জানুয়ারি, ১৯৩৬",
  "রচনাস্থান": "শান্তিনিকেতন",
  "স্বরলিপিকার": "শৈলজারঞ্জন মজুমদার",
  "কথা": [
    "আমার    অঙ্গে অঙ্গে কে বাজায় বাঁশি।",
    "                আনন্দে বিষাদে মন উদাসী।",
    "              পুষ্পবিকাশের সুরে",
    "                দেহ মন উঠে পূরে,",
    "         কী মাধুরী সুগন্ধ",
    "                বাতাসে যায় ভাসি।",
    "         সহসা মনে জাগে আশা,",
    "মোর আহুতি পেয়েছে অগ্নির ভাষা।",
    "             আজ মম রূপে বেশে",
    "             লিপি লিখি কার উদ্দেশে,",
    "এল   মর্মের বন্দিনী বাণী বন্ধন নাশি॥",
    "                     ---",
    "                       মীনকেতু,",
    "         কোন্‌ মহা রাক্ষসীরে দিয়েছ বাঁধিয়া",
    "                     অঙ্গসহচরী করি।",
    "         এ মায়ালাবণ্য মোর কী অভিসম্পাত!",
    "                     ক্ষণিক যৌবনবন্যা",
    "         রক্তস্রোতে তরঙ্গিয়া",
    "                     উন্মাদ করেছে মোরে।"
  ]
}
