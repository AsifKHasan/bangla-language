{
  "নাম": "অনেক কথা বলেছিলেম",
  "পর্যায়": "প্রেম",
  "রাগ": "দেশ",
  "তাল": "দাদরা",
  "রচনাকাল (বঙ্গাব্দ)": "১৫ অগ্রহায়ণ, ১৩২৯",
  "রচনাকাল (খৃষ্টাব্দ)": "1922",
  "স্বরলিপিকার": "দিনেন্দ্রনাথ ঠাকুর",
  "কথা": [
    "অনেক কথা বলেছিলেম কবে তোমার কানে কানে",
    "কত নিশীথ-অন্ধকারে, কত গোপন গানে গানে॥",
    "সে কি তোমার মনে আছে   তাই শুধাতে এলেম কাছে--",
    "রাতের বুকের মাঝে তারা মিলিয়ে আছে সকল খানে॥",
    "ঘুম ভেঙে তাই শুনি যবে দীপ-নেভা মোর বাতায়নে",
    "স্বপ্নে পাওয়া বাদল-হাওয়া ছুটে আসে ক্ষণে ক্ষণে--",
    "বৃষ্টিধারার ঝরোঝরে    ঝাউবাগানের মরোমরে",
    "ভিজে মাটির গন্ধে হঠাৎ সেই কথা সব মনে আনে॥"
  ]
}
