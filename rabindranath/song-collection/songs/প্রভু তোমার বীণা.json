{
  "নাম": "প্রভু তোমার বীণা",
  "পর্যায়": "পূজা",
  "রাগ": "কানাড়া",
  "তাল": "তেওরা",
  "রচনাকাল (বঙ্গাব্দ)": "1320",
  "রচনাকাল (খৃষ্টাব্দ)": "1913",
  "রচনাস্থান": "শান্তিনিকেতন",
  "স্বরলিপিকার": "ইন্দিরা দেবী, দিনেন্দ্রনাথ ঠাকুর",
  "কথা": [
    "      প্রভু,   তোমার বীণা যেমনি বাজে",
    "               আঁধার-মাঝে",
    "               অমনি ফোটে তারা।",
    "      যেন     সেই বীণাটি গভীর তানে",
    "               আমার প্রাণে",
    "               বাজে তেমনিধারা ॥",
    "      তখন   নূতন সৃষ্টি প্রকাশ হবে",
    "               কী গৌরবে",
    "               হৃদয়-অন্ধকারে।",
    "      তখন   স্তরে স্তরে আলোকরাশি",
    "               উঠবে ভাসি",
    "               চিত্তগগনপারে ॥",
    "      তখন   তোমারি সৌন্দর্যছবি,",
    "               ওগো কবি,",
    "               আমায় পড়বে আঁকা--",
    "      তখন   বিস্ময়ের রবে না সীমা,",
    "               ওই মহিমা",
    "               আর যাবে না ঢাকা।",
    "      তখন   তোমারি প্রসন্ন হাসি",
    "               পড়বে আসি",
    "               নবজীবন-'পরে।",
    "      তখন   আনন্দ-অমৃতে তব",
    "               ধন্য হব",
    "               চিরদিনের তরে ॥"
  ]
}
