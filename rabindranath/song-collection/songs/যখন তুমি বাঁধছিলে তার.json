{
  "নাম": "যখন তুমি বাঁধছিলে তার",
  "পর্যায়": "পূজা",
  "রাগ": "সাহানা",
  "তাল": "তেওরা",
  "রচনাকাল (বঙ্গাব্দ)": "১১ ভাদ্র, ১৩২১",
  "রচনাকাল (খৃষ্টাব্দ)": "২৮ অগাস্ট, ১৯১৪",
  "রচনাস্থান": "সুরুল",
  "স্বরলিপিকার": "ইন্দিরা দেবী, দিনেন্দ্রনাথ ঠাকুর",
  "কথা": [
    "যখন তুমি বাঁধছিলে তার সে যে বিষম ব্যথা--",
    "বাজাও বীণা, ভুলাও ভুলাও সকল দুখের কথা ॥",
    "          এতদিন যা সঙ্গোপনে    ছিল তোমার মনে মনে",
    "          আজকে আমার তারে তারে শুনাও সে বারতা ॥",
    "আর বিলম্ব কোরো না গো, ওই-যে নেবে বাতি।",
    "দুয়ারে মোর নিশীথিনী রয়েছে কান পাতি।",
    "          বাঁধলে যে সুর তারায় তারায়   অন্তবিহীন অগ্নিধারায়,",
    "          সেই সুরে মোর বাজাও প্রাণে তোমার ব্যাকুলতা ॥"
  ]
}
