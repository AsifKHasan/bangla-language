{
  "নাম": "বিনা সাজে সাজি",
  "পর্যায়": "প্রেম",
  "রাগ": "কীর্তন",
  "তাল": "ষষ্ঠী-দাদরা",
  "রচনাকাল (বঙ্গাব্দ)": "১৯ চৈত্র, ১৩৩২",
  "রচনাকাল (খৃষ্টাব্দ)": "২ এপ্রিল, ১৯২৬",
  "রচনাস্থান": "শান্তিনিকেতন",
  "কথা": [
    "বিনা সাজে সাজি    দেখা দিবে তুমি কবে,",
    "আভরণে আজি    আবরণ কেন রবে॥",
    "    ভালোবাসা যদি    মেশে আধা-আধি মোহে",
    "    আলোতে আঁধারে    দোঁহারে হারাব দোঁহে,",
    "    ধেয়ে আসে হিয়া    তোমার সহজ রবে,",
    "    আভরণ দিয়া    আবরণ কেন তবে॥",
    "ভাবের রসেতে    যাহার নয়ন ডোবা",
    "ভূষণে তাহারে    দেখাও কিসের শোভা।",
    "    কাছে এসে তবু    কেন রয়ে গেলে দূরে।",
    "    বাহির-বাঁধনে    বাঁধিবে কি বন্ধুরে।",
    "    নিজের ধনে কি    নিজে চুরি করে লবে--",
    "    আভরণে আজি    আবরণ কেন তবে॥"
  ]
}
