{
  "নাম": "বিনা সাজে সাজি দেখা দিবে তুমি কবে",
  "পর্যায়": "চিত্রাঙ্গদা (গীতবিতান)",
  "রাগ": "কীর্তন",
  "তাল": "ষষ্ঠী",
  "রচনাকাল (বঙ্গাব্দ)": "১৯ চৈত্র, ১৩৩২",
  "রচনাকাল (খৃষ্টাব্দ)": "২ এপ্রিল, ১৯২৬",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "              বিনা সাজে সাজি দেখা দিবে তুমি কবে,",
    "              আভরণে আজি আবরণ কেন রবে।",
    "              ভালোবাসা যদি মেশে মায়াময় মোহে",
    "              আলোতে আঁধারে দোঁহারে হারাব দোঁহে,",
    "              ধেয়ে আসে হিয়া তোমার সহজ রবে--",
    "              আভরণ দিয়া আবরণ কেন তবে।",
    "              ভাবের রসেতে যাহার নয়ন ডোবা",
    "              ভূষণে তাহারে দেখাও কিসের শোভা।",
    "              কাছে এসে তবু কেন রয়ে গেলে দূরে।",
    "              বাহির-বাঁধনে বাঁধিবে কি বন্ধুরে।",
    "              নিজের ধনে কি নিজে চুরি করে লবে--",
    "              আভরণে আজি আবরণ কেন তবে॥"
  ]
}
