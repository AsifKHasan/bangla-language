{
  "নাম": "এসো, এসো, এসো",
  "পর্যায়": "প্রকৃতি",
  "রাগ": "ইমনকল্যাণ",
  "তাল": "কাহারবা",
  "রচনাকাল (বঙ্গাব্দ)": "২০ ফাল্গুন, ১৩৩৩",
  "রচনাকাল (খৃষ্টাব্দ)": "৪ মার্চ, ১৯২৭",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "     এসো, এসো, এসো হে বৈশাখ।",
    "তাপসনিশ্বাসবায়ে   মুমূর্ষুরে দাও উড়ায়ে,",
    "     বৎসরের আবর্জনা দূর হয়ে যাক॥",
    "যাক পুরাতন স্মৃতি,   যাক ভুলে-যাওয়া গীতি,",
    "     অশ্রুবাষ্প সুদূরে মিলাক॥",
    "     মুছে যাক গ্লানি, ঘুচে যাক জরা,",
    "     অগ্নিস্নানে শুচি হোক ধরা।",
    "রসের আবেশরাশি   শুষ্ক করি দাও আসি,",
    "     আনো আনো আনো তব প্রলয়ের শাঁখ।",
    "     মায়ার কুজ্ঝটিজাল যাক দূরে যাক॥"
  ]
}
