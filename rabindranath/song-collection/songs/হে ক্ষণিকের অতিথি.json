{
  "নাম": "হে ক্ষণিকের অতিথি",
  "পর্যায়": "প্রেম",
  "রাগ": "ভৈরবী",
  "তাল": "কাহারবা",
  "রচনাকাল (বঙ্গাব্দ)": "1332",
  "রচনাকাল (খৃষ্টাব্দ)": "1925",
  "স্বরলিপিকার": "অনাদিকুমার দস্তিদার",
  "কথা": [
    "হে ক্ষণিকের অতিথি,",
    "     এলে প্রভাতে কারে চাহিয়া",
    "          ঝরা শেফালির পথ চাহিয়া ॥",
    "কোন্‌ অমরার বিরহিণীরে    চাহ নি ফিরে,",
    "     কার বিষাদের শিশিরনীরে   এলে নাহিয়া ॥",
    "     ওগো অকরুণ, কী মায়া জানো,",
    "          মিলনছলে বিরহ আনো।",
    "চলেছ পথিক আলোকযানে    আঁধার-পানে",
    "     মনভুলানো মোহনতানে    গান গাহিয়া ॥"
  ]
}
