{
  "নাম": "সন্ত্রাসের বিহ্বলতা নিজেরে অপমান",
  "পর্যায়": "চিত্রাঙ্গদা (গীতবিতান)",
  "রাগ": "ইমনকল্যাণ",
  "তাল": "দাদরা",
  "রচনাকাল (বঙ্গাব্দ)": "ফাল্গুন ১৩৪২",
  "রচনাকাল (খৃষ্টাব্দ)": "ফেব্রুয়ারি, ১৯৩৬",
  "রচনাস্থান": "শান্তিনিকেতন",
  "স্বরলিপিকার": "শৈলজারঞ্জন মজুমদার",
  "কথা": [
    "                   সন্ত্রাসের বিহ্বলতা নিজেরে অপমান।",
    "                   সংকটের কল্পনাতে হোয়ো না ম্রিয়মাণ।",
    "                               মুক্ত করো ভয়,",
    "                   আপনা-মাঝে শক্তি ধরো, নিজেরে করো জয়।",
    "                   দুর্বলেরে রক্ষা করো, দুর্জনেরে হানো,",
    "                   নিজেরে দীন নিঃসহায় যেন কভু না জানো।",
    "                               মুক্ত করো ভয়,",
    "                   নিজের 'পরে করিতে ভর না রেখো সংশয়।",
    "                   ধর্ম যবে শঙ্খরবে করিবে আহ্বান",
    "                   নীরব হয়ে নম্র হয়ে পণ করিয়ো প্রাণ।",
    "                               মুক্ত করো ভয়,",
    "                   দুরূহ কাজে নিজেরি দিয়ো কঠিন পরিচয়।"
  ]
}
