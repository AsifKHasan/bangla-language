{
  "নাম": "কেটেছে একেলা বিরহের",
  "পর্যায়": "প্রেম",
  "রাগ": "মিশ্র দেশ",
  "তাল": "কাহারবা",
  "রচনাকাল (বঙ্গাব্দ)": "১৫ মাঘ, ১৩৪২",
  "রচনাকাল (খৃষ্টাব্দ)": "২৯ জানুয়ারি, ১৯৩৬",
  "রচনাস্থান": "শান্তিনিকেতন",
  "স্বরলিপিকার": "শৈলজারঞ্জন মজুমদার",
  "কথা": [
    "    কেটেছে একেলা বিরহের বেলা আকাশকুসুমচয়নে।",
    "    সব পথ এসে মিলে গেল শেষে তোমার দুখানি নয়নে॥",
    "দেখিতে দেখিতে নূতন আলোকে    কি দিল রচিয়া ধ্যানের পুলকে",
    "    নূতন ভুবন নূতন দ্যুলোকে মোদের মিলিত নয়নে॥",
    "        বাহির-আকাশে মেঘ ঘিরে আসে, এল সব তারা ঢাকিতে।",
    "        হারানো সে আলো আসন বিছালো শুধু দুজনের আঁখিতে।",
    "ভাষাহারা মম বিজন রোদনা    প্রকাশের লাগি করেছে সাধনা,",
    "        চিরজীবনেরি বাণীর বেদনা মিটিল দোঁহার নয়নে॥"
  ]
}
