{
  "নাম": "প্রাণে খুশির তুফান উঠেছে",
  "পর্যায়": "পূজা",
  "রাগ": "ভৈরবী-রামকেলী",
  "তাল": "একতাল",
  "রচনাকাল (বঙ্গাব্দ)": "৯ ভাদ্র, ১৩২০",
  "রচনাকাল (খৃষ্টাব্দ)": "২৫ অগাস্ট, ১৯১৩",
  "রচনাস্থান": "লন্ডন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "          প্রাণে খুশির তুফান উঠেছে।",
    "          ভয়-ভাবনার বাধা টুটেছে ॥",
    "দুঃখকে আজ কঠিন বলে   জড়িয়ে ধরতে বুকের তলে",
    "          উধাও হয়ে হৃদয় ছুটেছে ॥",
    "হেথায় কারো ঠাঁই হবে না    মনে ছিল এই ভাবনা,",
    "          দুয়ার ভেঙে সবাই জুটেছে।",
    "যতন করে আপনাকে যে     রেখেছিলেম ধুয়ে মেজে,",
    "          আনন্দে সে ধুলায় লুটেছে ॥"
  ]
}
