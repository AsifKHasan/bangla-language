{
  "নাম": "প্রভু আমার",
  "পর্যায়": "পূজা",
  "রাগ": "কেদারা",
  "তাল": "একতাল",
  "রচনাকাল (বঙ্গাব্দ)": "৫ আশ্বিন, ১৩১৭",
  "রচনাকাল (খৃষ্টাব্দ)": "1910",
  "রচনাস্থান": "বোলপুর",
  "স্বরলিপিকার": "সুরেন্দ্রনাথ বন্দ্যোপাধ্যায়",
  "কথা": [
    "          প্রভু আমার, প্রিয় আমার পরম ধন হে।",
    "          চিরপথের সঙ্গী আমার চিরজীবন হে ॥",
    "তৃপ্তি আমার, অতৃপ্তি মোর,   মুক্তি আমার, বন্ধনডোর,",
    "          দুঃখসুখের চরম আমার জীবন মরণ হে॥",
    "          আমার সকল গতির মাঝে পরম গতি হে,",
    "          নিত্য প্রেমের ধামে আমার পরম পতি হে।",
    "ওগো সবার, ওগো আমার,   বিশ্ব হতে চিত্তে বিহার--",
    "          অন্তবিহীন লীলা তোমার নূতন নূতন হে ॥"
  ]
}
