{
  "নাম": "রুদ্রবেশে কেমন খেলা",
  "পর্যায়": "পূজা",
  "রাগ": "খাম্বাজ",
  "তাল": "কাহারবা",
  "রচনাকাল (বঙ্গাব্দ)": "২৬ ফাল্গুন, ১৩৩১",
  "রচনাকাল (খৃষ্টাব্দ)": "১০ মার্চ, ১৯২৫",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "          রুদ্রবেশে কেমন খেলা, কালো মেঘের ভ্রূকুটি!",
    "          সন্ধ্যাকাশের বক্ষ যে ওই বজ্রবাণে যায় টুটি ॥",
    "সুন্দর হে, তোমার চেয়ে                  ফুল ছিল সব শাখা ছেয়ে,",
    "          ঝড়ের বেগে আঘাত লেগে ধুলায় তারা যায় লুটি ॥",
    "          মিলনদিনে হঠাৎ কেন লুকাও তোমার মাধুরী!",
    "          ভীরুকে ভয় দেখাতে চাও, একি দারুণ চাতুরী!",
    "যদি তোমার কঠিন ঘায়ে                  বাঁধন দিতে চাও ঘুচায়ে,",
    "          কঠোর বলে টেনে নিয়ে বক্ষে তোমার দাও ছুটি ॥"
  ]
}
