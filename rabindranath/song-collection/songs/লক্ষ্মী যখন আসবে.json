{
  "নাম": "লক্ষ্মী যখন আসবে",
  "পর্যায়": "পূজা",
  "রাগ": "বাউল",
  "তাল": "দাদরা",
  "রচনাকাল (বঙ্গাব্দ)": "২ আশ্বিন, ১৩২১",
  "রচনাকাল (খৃষ্টাব্দ)": "1914",
  "রচনাস্থান": "সুরুল",
  "স্বরলিপিকার": "সুধীরচন্দ্র কর, শৈলজারঞ্জন মজুমদার",
  "কথা": [
    "          লক্ষ্মী যখন আসবে তখন কোথায় তারে দিবি রে ঠাঁই?",
    "          দেখ্‌ রে চেয়ে আপন-পানে, পদ্মটি নাই, পদ্মটি নাই ॥",
    "ফিরছে কেঁদে প্রভাতবাতাস,    আলোক যে তার ম্লান হতাশ,",
    "          মুখে চেয়ে আকাশ তোরে শুধায় আজি নীরবে তাই ॥",
    "          কত গোপন আশা নিয়ে কোন্‌ সে গহন রাত্রিশেষে",
    "          অগাধ জলের তলা হতে অমল কুঁড়ি উঠল ভেসে।",
    "হল না তার ফুটে ওঠা,   কখন ভেঙে পড়ল বোঁটা--",
    "          মর্ত্য-কাছে স্বর্গ যা চায় সেই মাধুরী কোথা রে পাই ॥"
  ]
}
