{
  "নাম": "শ্রাবণবরিষন পার হয়ে",
  "পর্যায়": "প্রকৃতি",
  "রাগ": "বেহাগ",
  "তাল": "কাহারবা",
  "রচনাকাল (বঙ্গাব্দ)": "শ্রাবণ, ১৩৩১",
  "রচনাকাল (খৃষ্টাব্দ)": "1924",
  "স্বরলিপিকার": "দিনেন্দ্রনাথ ঠাকুর",
  "কথা": [
    "শ্রাবণবরিষন পার হয়ে   কী বাণী আসে ওই রয়ে রয়ে।",
    "     গোপন কেতকীর পরিমলে,   সিক্ত বকুলের বনতলে,",
    "     দূরের আঁখিজল বয়ে বয়ে   কী বাণী আসে ওই রয়ে রয়ে॥",
    "কবির হিয়াতলে ঘুরে ঘুরে   আঁচল ভরে লয় সুরে সুরে।",
    "     বিজনে বিরহীর কানে কানে   সজল মল্লার-গানে-গানে",
    "          কাহার নামখানি কয়ে কয়ে",
    "              কী বাণী আসে ওই রয়ে রয়ে॥"
  ]
}
