{
  "নাম": "ভেঙেছ দুয়ার, এসেছ জ্যোতির্ময়",
  "পর্যায়": "পূজা",
  "রাগ": "ভৈরবী",
  "তাল": "দাদরা",
  "রচনাকাল (বঙ্গাব্দ)": "৩০ আশ্বিন, ১৩২১",
  "রচনাকাল (খৃষ্টাব্দ)": "১৭ অক্টোবর, ১৯১৪",
  "রচনাস্থান": "এলাহাবাদ",
  "স্বরলিপিকার": "সুধীরচন্দ্র কর",
  "কথা": [
    "ভেঙেছ দুয়ার, এসেছ জ্যোতির্ময়,   তোমারি হউক জয়।",
    "তিমিরবিদার উদার অভ্যুদয়,   তোমারি হউক জয় ॥",
    "          হে বিজয়ী বীর, নব জীবনের প্রাতে",
    "          নবীন আশার খড়্গ তোমার হাতে--",
    "জীর্ণ আবেশ কাটো সুকঠোর ঘাতে,   বন্ধন হোক ক্ষয় ॥",
    "এসো দুঃসহ, এসো এসো নির্দয়, তোমারি হউক জয়।",
    "এসো নির্মল, এসো এসো নির্ভয়, তোমারি হউক জয়।",
    "          প্রভাতসূর্য, এসেছ রুদ্রসাজে,",
    "       দুঃখের পথে তোমারি তূর্য বাজে--",
    "অরুণবহ্নি জ্বালাও চিত্তমাঝে,   মৃত্যুর হোক লয় ॥"
  ]
}
