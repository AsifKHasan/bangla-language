{
  "নাম": "আকাশে আজ কোন্",
  "পর্যায়": "প্রেম",
  "রাগ": "ভীমপলশ্রী-মূলতান",
  "তাল": "দাদরা",
  "রচনাকাল (বঙ্গাব্দ)": "1328",
  "রচনাকাল (খৃষ্টাব্দ)": "1921",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "আকাশে আজ কোন্‌ চরণের আসা-যাওয়া",
    "বাতাসে আজ কোন্‌ পরশের লাগে হাওয়া ॥",
    "     অনেক দিনের বিদায়বেলায় ব্যাকুল বাণী",
    "     আজ উদাসীর বাঁশির সুরে কে দেয় আনি--",
    "          বনের ছায়ায় তরুণ চোখের করুণ চাওয়া ॥",
    "কোন্‌ ফাগুনে যে ফুল ফোটা হল সারা",
    "মৌমাছিদের পাখায় পাখায় কাঁদে তারা।",
    "     বকুলতলায় কাজ-ভোলা সেই কোন্‌ দুপুরে",
    "     যে-সব কথা ভাসিয়ে দিলেম গানের সুরে",
    "          ব্যথায় ভ'রে ফিরে আসে সে গান-গাওয়া"
  ]
}
