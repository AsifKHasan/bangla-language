{
  "নাম": "আন্‌মনা, আন্‌মনা",
  "পর্যায়": "প্রেম",
  "রাগ": "কীর্তন",
  "তাল": "দাদরা",
  "রচনাকাল (বঙ্গাব্দ)": "৩০ আশ্বিন, ১৩৩১",
  "রচনাকাল (খৃষ্টাব্দ)": "১৮ অক্টোবর, ১৯২৪",
  "রচনাস্থান": "দক্ষিন আমেরিকার পথে আন্দেস জাহাজ",
  "স্বরলিপিকার": "দিনেন্দ্রনাথ ঠাকুর",
  "কথা": [
    "          আন্‌মনা, আন্‌মনা,",
    "তোমার কাছে আমার বাণীর মাল্যখানি আনব না।",
    "বার্তা আমার ব্যর্থ হবে,    সত্য আমার বুঝবে কবে,",
    "     তোমারো মন জানব না,    আন্‌মনা আন্‌মনা ॥",
    "লগ্ন যদি হয় অনুকূল মৌনমধুর সাঁঝে,",
    "নয়ন তোমার মগ্ন যখন ম্লান আলোর মাঝে,",
    "     দেব তোমায় শান্ত সুরের সান্ত্বনা ॥",
    "ছন্দে গাঁথা বাণী তখন পড়ব তোমার কানে",
    "          মন্দ মৃদুল তানে,",
    "ঝিল্লি যেমন শালের বনে নিদ্রানীরব রাতে",
    "অন্ধকারের জপের মালায় একটানা সুর গাঁথে,",
    "     একলা তোমার বিজন প্রাণের প্রাঙ্গণে",
    "          প্রান্তে বসে একমনে",
    "     এঁকে যাব আমার গানের আল্‌পনা,",
    "          আন্‌মনা, আন্‌মনা ॥"
  ]
}
