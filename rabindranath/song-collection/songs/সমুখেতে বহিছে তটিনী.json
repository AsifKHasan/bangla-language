{
  "নাম": "সমুখেতে বহিছে তটিনী",
  "পর্যায়": "প্রেম",
  "রাগ": "মিশ্র কাফি",
  "তাল": "ত্রিতাল",
  "রচনাকাল (বঙ্গাব্দ)": "1289",
  "রচনাকাল (খৃষ্টাব্দ)": "1882",
  "স্বরলিপিকার": "জ্যোতিরিন্দ্রনাথ ঠাকুর, ইন্দিরা দেবী",
  "কথা": [
    "সমুখেতে বহিছে তটিনী,    দুটি তারা আকাশে ফুটিয়া।",
    "                বায়ু বহে পরিমল লুটিয়া",
    "        সাঁঝের অধর হতে ম্লান হাসি পড়িছে টুটিয়া॥",
    "            দিবস বিদায় চাহে,    যমুনা বিলাপ গাহে--",
    "                সায়াহ্নেরি রাঙা পায়ে, কেঁদে কেঁদে পড়িছে লুটিয়া॥",
    "এসো বঁধূ, তোমায় ডাকি--    দোঁহে হেথা ব'সে থাকি,",
    "    আকাশের পানে চেয়ে জলদের খেলা দেখি,",
    "    আঁখি-'পরে তারাগুলি একে একে উঠিবে ফুটিয়া॥"
  ]
}
