{
  "নাম": "তোমার বীণা আমার",
  "পর্যায়": "পূজা",
  "রাগ": "আশাবরী-ভৈরবী",
  "তাল": "ঝম্পক",
  "রচনাকাল (বঙ্গাব্দ)": "২ চৈত্র, ১৩৩২",
  "রচনাকাল (খৃষ্টাব্দ)": "১৩ মার্চ, ১৯২৬",
  "রচনাস্থান": "আলিপুর, কলকাতা (প্রশান্তচন্দ্র মহলানবিশের আলিপুরের বাড়িতে)",
  "স্বরলিপিকার": "দিনেন্দ্রনাথ ঠাকুর",
  "কথা": [
    "তোমার বীণা আমার মনোমাঝে",
    "কখনো শুনি, কখনো ভুলি, কখনো শুনি না যে ॥",
    "আকাশ যবে শিহরি উঠে গানে",
    "গোপন কথা কহিতে থাকে ধরার কানে কানে--",
    "তাহার মাঝে সহসা মাতে বিষম কোলাহলে",
    "আমার মনে বাঁধনহারা স্বপন দলে দলে।",
    "হে বীণাপাণি, তোমার সভাতলে",
    "আকুল হিয়া উন্মাদিয়া বেসুর হয়ে বাজে ॥",
    "তোমার বানী কখনো শুনি কখনো শুনি না যে॥",
    "চলিতেছিনু তব কমলবনে,",
    "পথের মাঝে ভুলালো পথ উতলা সমীরণে।",
    "তোমার সুর ফাগুনরাতে জাগে,",
    "তোমার সুর অশোকশাখে অরুণরেণুরাগে।",
    "সে সুর বাহি চলিতে চাহি আপন-ভোলা মনে",
    "গুঞ্জরিত-ত্বরিত-পাখা মধুকরের সনে।",
    "কুহেলী কেন জড়ায় আবরণে--",
    "আঁধারে আলো আবিল করে, আঁখি যে মরে লাজে,",
    "তোমার বানী কখনো শুনি কখনো শুনি না যে॥"
  ]
}
