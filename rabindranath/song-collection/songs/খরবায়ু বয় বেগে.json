{
  "নাম": "খরবায়ু বয় বেগে",
  "পর্যায়": "বিচিত্র",
  "রাগ": "ইমন",
  "তাল": "কাহারবা",
  "রচনাকাল (বঙ্গাব্দ)": "১ কার্তিক, ১৩৪৪",
  "রচনাকাল (খৃষ্টাব্দ)": "১৮ অক্টোবর, ১৯২৭",
  "রচনাস্থান": "O & E Hotel, পিনাঙ",
  "স্বরলিপিকার": "দিনেন্দ্রনাথ ঠাকুর",
  "কথা": [
    "        খরবায়ু বয় বেগে,   চারি দিক ছায় মেঘে,",
    "            ওগো নেয়ে, নাওখানি বাইয়ো।",
    "        তুমি কষে ধরো হাল,   আমি তুলে বাঁধি পাল--",
    "            হাঁই মারো, মারো টান হাঁইয়ো॥",
    "শৃঙ্খলে বারবার ঝন্‌ঝন্‌ ঝঙ্কার, নয় এ তো তরণীর ক্রন্দন শঙ্কার--",
    "বন্ধন দুর্বার সহ্য না হয় আর, টলমল করে আজ তাই ও।",
    "            হাঁই মারো, মারো টান হাঁইয়ো॥",
    "        গণি গণি দিন খন      চঞ্চল করি মন",
    "            বোলো না, 'যাই কি নাহি যাই রে'।",
    "        সংশয়পারাবার         অন্তরে হবে পার,",
    "            উদ্‌বেগে তাকায়ো না বাইরে।",
    "যদি মাতে মহাকাল, উদ্দাম জটাজাল ঝড়ে হয় লুণ্ঠিত, ঢেউ উঠে উত্তাল,",
    "হোয়ো নাকো কুণ্ঠিত, তালে তার দিয়ো তাল-- জয়-জয় জয়গান গাইয়ো।",
    "            হাঁই মারো, মারো টান হাঁইয়ো॥"
  ]
}
