{
  "নাম": "মনে হল পেরিয়ে এলেম",
  "পর্যায়": "প্রেম ও প্রকৃতি",
  "রাগ": "পিলু",
  "তাল": "দাদরা",
  "রচনাকাল (বঙ্গাব্দ)": "২২ শ্রাবণ, ১৩৪২",
  "রচনাকাল (খৃষ্টাব্দ)": "৭ অগাস্ট, ১৯৩৫",
  "রচনাস্থান": "শান্তিনিকেতন",
  "কথা": [
    "মনে হল পেরিয়ে এলেম অসীম পথ       আসিতে তোমার দ্বারে ",
    "                মরুতীর হতে সুধাশ্যামল পারে। ",
    "    পথ হতে গেঁথে এনেছি সিক্তযূথীর মালা, ",
    "            সকরুণ নিবেদনের গন্ধ ঢালা--",
    "                  লজ্জা দিয়ো না তারে। ",
    "            সজল মেঘের ছায়া ঘনায়          বনে বনে, ",
    "            পথহারার বেদন বাজে    সমীরণে।",
    "    দূরের থেকে দেখেছিলেন         বাতায়নের তলে ",
    "                তোমার প্রদীপ জ্বলে--",
    "    আমার আঁখি    ব্যাকুল পাখি    ঝড়ের অন্ধকারে॥"
  ]
}
