{
  "নাম": "যে তোমায় ছাড়ে ছাড়ুক",
  "পর্যায়": "স্বদেশ",
  "রাগ": "বাউল",
  "তাল": "দাদরা",
  "রচনাকাল (বঙ্গাব্দ)": "1312",
  "রচনাকাল (খৃষ্টাব্দ)": "1905",
  "স্বরলিপিকার": "ইন্দিরা দেবী",
  "কথা": [
    "     যে তোমায় ছাড়ে ছাড়ুক,    আমি তোমায় ছাড়ব না মা!",
    "                        আমি    তোমার চরণ--",
    "মা গো, আমি   তোমার চরণ করব শরণ,   আর কারো ধার ধারব না মা ॥",
    "          কে বলে তোর দরিদ্র ঘর,    হৃদয় তোর রতনরাশি--",
    "আমি    জানি গো তার মূল্য জানি,   পরের আদর কাড়ব না মা ॥",
    "     মানের আশে দেশবিদেশে   যে মরে সে মরুক ঘুরে--",
    "তোমার   ছেঁড়া কাঁথা আছে পাতা,   ভুলতে সে যে পারব না মা!",
    "     ধনে মানে লোকের টানে     ভুলিয়ে নিতে চায় যে আমায়--",
    "ও মা,    ভয় যে জাগে শিয়র-বাগে,কারো কাছেই হারব না মা ॥"
  ]
}
