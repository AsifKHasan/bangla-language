{
  "নাম": "আজ শ্রাবণের পূর্ণিমাতে",
  "পর্যায়": "প্রকৃতি",
  "রাগ": "বেহাগ",
  "তাল": "দাদরা",
  "রচনাকাল (বঙ্গাব্দ)": "1332",
  "রচনাকাল (খৃষ্টাব্দ)": "1925",
  "স্বরলিপিকার": "অনাদিকুমার দস্তিদার",
  "কথা": [
    "আজ শ্রাবণের পূর্ণিমাতে   কী এনেছিস বল্‌--",
    "হাসির কানায় কানায় ভরা   নয়নের জল॥",
    "বাদল-হাওয়ায় দীর্ঘশ্বাসে যূথীবনের বেদন আসে--",
    "ফুল-ফোটানোর খেলায় কেন ফুল-ঝরানোর ছল।",
    "     ও তুই   কী এনেছিস বল্‌॥",
    "ওগো,   কী আবেশ হেরি চাঁদের চোখে,",
    "     ফেরে সে কোন্‌ স্বপন-লোকে।",
    "মন বসে রয় পথের ধারে,   জানে না সে পাবে কারে--",
    "আসা-যাওয়ার আভাস ভাসে বাতাসে চঞ্চল।",
    "     ও তুই   কী এনেছিস বল্‌॥"
  ]
}
