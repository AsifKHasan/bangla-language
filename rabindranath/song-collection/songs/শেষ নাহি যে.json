{
  "নাম": "শেষ নাহি যে",
  "পর্যায়": "পূজা",
  "রাগ": "মিশ্র খাম্বাজ",
  "তাল": "কাহারবা",
  "রচনাকাল (বঙ্গাব্দ)": "২৮ ভাদ্র, ১৩২১",
  "রচনাকাল (খৃষ্টাব্দ)": "১৪ সেপ্টেম্বর, ১৯১৪",
  "রচনাস্থান": "সুরুল",
  "স্বরলিপিকার": "দিনেন্দ্রনাথ ঠাকুর",
  "কথা": [
    "শেষ নাহি যে, শেষ কথা কে বলবে?",
    "          আঘাত হয়ে দেখা দিল, আগুন হয়ে জ্বলবে ॥",
    "              সাঙ্গ হলে মেঘের পালা   শুরু হবে বৃষ্টি-ঢালা,",
    "                   বরফ-জমা সারা হলে নদী হয়ে গলবে ॥",
    "     ফুরায় যা তা ফুরায় শুধু চোখে,",
    "          অন্ধকারের পেরিয়ে দুয়ার যায় চলে আলোকে।",
    "              পুরাতনের হৃদয় টুটে   আপনি নূতন উঠবে ফুটে,",
    "                   জীবনে ফুল ফোটা হলে মরণে ফল ফলবে ॥"
  ]
}
