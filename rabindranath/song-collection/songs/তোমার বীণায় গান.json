{
  "নাম": "তোমার বীণায় গান",
  "পর্যায়": "প্রেম",
  "রাগ": "কীর্তন",
  "তাল": "দাদরা",
  "রচনাকাল (বঙ্গাব্দ)": "২৩ চৈত্র, ১৩২৯",
  "রচনাকাল (খৃষ্টাব্দ)": "৬ এপ্রিল, ১৯২৩",
  "রচনাস্থান": "কাথিয়াবাড় - পোরবন্দর",
  "স্বরলিপিকার": "দিনেন্দ্রনাথ ঠাকুর",
  "কথা": [
    "তোমার বীণায় গান ছিল আর আমার ডালায় ফুল ছিল গো।",
    "একই দখিন হাওয়ায় সে দিন দোঁহায় মোদের দুল দিল গো ॥",
    "     সে দিন সে তো জানে না কেউ   আকাশ ভরে কিসের সে ঢেউ,",
    "     তোমার সুরের তরী আমার রঙিন ফুলে কূল নিল গো ॥",
    "সে দিন আমার মনে হল, তোমার গানের তাল ধ'রে",
    "আমার প্রাণে ফুল-ফোটানো রইবে চিরকাল ধ'রে।",
    "     গান তবু তো গেল ভেসে,   ফুল ফুরালো দিনের শেষে,",
    "     ফাগুনবেলার মধুর খেলায় কোন্‌খানে হায় ভুল ছিল গো ॥"
  ]
}
