{
  "নাম": "চলি গো, চলি",
  "পর্যায়": "পূজা",
  "রাগ": "বাউল",
  "তাল": "কাহারবা",
  "রচনাকাল (বঙ্গাব্দ)": "২৩ ফাল্গুন, ১৩২১",
  "রচনাকাল (খৃষ্টাব্দ)": "৭ মার্চ, ১৯১৫",
  "রচনাস্থান": "বোলপুর থেকে কলকাতা যাবার পথে ট্রেনে",
  "স্বরলিপিকার": "ইন্দিরা দেবী",
  "কথা": [
    "    চলি গো, চলি গো, যাই গো চলে।",
    "    পথের প্রদীপ জ্বলে গো গগন-তলে॥",
    "বাজিয়ে চলি পথের বাঁশি,    ছড়িয়ে চলি চলার হাসি,",
    "    রঙিন বসন উড়িয়ে চলি জলে স্থলে॥",
    "    পথিক ভুবন ভালোবাসে পথিকজনে রে।",
    "    এমন সুরে তাই সে ডাকে ক্ষণে ক্ষণে রে।  ",
    "চলার পথের আগে আগে    ঋতুর ঋতুর সোহাগ জাগে,",
    "    চরণঘায়ে মরণ মরে পলে পলে॥"
  ]
}
