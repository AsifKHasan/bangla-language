{
  "নাম": "মধুর, তোমার শেষ",
  "পর্যায়": "পূজা",
  "রাগ": "বেহাগ",
  "তাল": "দাদরা",
  "রচনাকাল (বঙ্গাব্দ)": "৪ আশ্বিন, ১৩৩৩",
  "রচনাকাল (খৃষ্টাব্দ)": "২১ সেপ্টেম্বর, ১৯২৬",
  "রচনাস্থান": "স্টুটগার্ট",
  "স্বরলিপিকার": "দিনেন্দ্রনাথ ঠাকুর",
  "কথা": [
    "মধুর, তোমার শেষ যে না পাই প্রহর হল শেষ--",
    "          ভুবন জুড়ে রইল লেগে আনন্দ-আবেশ ॥",
    "              দিনান্তের এই এক কোনাতে   সন্ধ্যামেঘের শেষ সোনাতে",
    "                   মন যে আমার গুঞ্জরিছে কোথায় নিরুদ্দেশ ॥",
    "সায়ন্তনের ক্লান্ত ফুলের গন্ধ হাওয়ার 'পরে",
    "          অঙ্গবিহীন আলিঙ্গনে সকল অঙ্গ ভরে।",
    "              এই গোধুলির ধূসরিমায়      শ্যামল ধরার সীমায় সীমায়",
    "                   শুনি বনে বনান্তরে অসীম গানের রেশ ॥"
  ]
}
