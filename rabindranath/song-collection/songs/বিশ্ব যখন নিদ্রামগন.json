{
  "নাম": "বিশ্ব যখন নিদ্রামগন",
  "পর্যায়": "পূজা",
  "রাগ": "বেহাগ",
  "তাল": "একতাল",
  "রচনাকাল (বঙ্গাব্দ)": "৪ বৈশাখ, ১৩১৪",
  "রচনাকাল (খৃষ্টাব্দ)": "1910",
  "রচনাস্থান": "বোলপুর",
  "স্বরলিপিকার": "সুরেন্দ্রনাথ বন্দ্যোপাধ্যায়, ভীমরাও শাস্ত্রী",
  "কথা": [
    "বিশ্ব যখন নিদ্রামগন, গগন অন্ধকার,",
    "          কে দেয় আমার বীণার তারে এমন ঝঙ্কার ॥",
    "নয়নে ঘুম নিল কেড়ে,   উঠে বসি শয়ন ছেড়ে--",
    "                   মেলে আঁখি চেয়ে থাকি, পাই নে দেখা তার ॥",
    "গুঞ্জরিয়া গুঞ্জরিয়া প্রাণ উঠিল পুরে,",
    "          জানি নে কোন্‌ বিপুল বাণী বাজে ব্যাকুল সুরে।",
    "কোন্‌ বেদনায় বুঝি না রে   হৃদয়  ভরা অশ্রুভারে,",
    "                   পরিয়ে দিতে চাই কাহারে আপন কণ্ঠহার ॥"
  ]
}
