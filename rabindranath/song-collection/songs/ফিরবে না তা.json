{
  "নাম": "ফিরবে না তা",
  "পর্যায়": "প্রেম",
  "রাগ": "ভৈরব-কীর্তন",
  "তাল": "ষষ্ঠী",
  "রচনাকাল (বঙ্গাব্দ)": "পৌষ, ১৩২৯",
  "রচনাকাল (খৃষ্টাব্দ)": "1923",
  "স্বরলিপিকার": "দিনেন্দ্রনাথ ঠাকুর",
  "কথা": [
    "          ফিরবে না তা জানি, তা জানি--",
    "আহা,  তবু তোমার পথ চেয়ে জ্বলুক প্রদীপখানি॥",
    "          গাঁথবে না মালা   জানি মনে,",
    "আহা,  তবু ধরুক মুকুল আমার বকুলবনে",
    "প্রাণে   ওই পরশের পিয়াস আনি॥",
    "          কোথায় তুমি পথভোলা,",
    "তবু          থাক্‌-না আমার দুয়ার খোলা।",
    "          রাত্রি আমার গীতহীনা,",
    "আহা,  তবু বাঁধুক সুরে বাঁধুক তোমার বীণা--",
    "তারে   ঘিরে ফিরুক কাঙাল বাণী॥"
  ]
}
