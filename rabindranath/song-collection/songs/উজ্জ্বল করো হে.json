{
  "নাম": "উজ্জ্বল করো হে",
  "পর্যায়": "আনুষ্ঠানিক",
  "রাগ": "ভূপালী",
  "তাল": "অজ্ঞাত",
  "রচনাকাল (বঙ্গাব্দ)": "৯ বৈশাখ, ১৩০৩",
  "রচনাকাল (খৃষ্টাব্দ)": "1896",
  "কথা": [
    "উজ্জ্বল করো হে আজি এ আনন্দরাতি",
    "     বিকাশিয়া তোমার আনন্দমুখভাতি।",
    "সভা-মাঝে তুমি আজ   বিরাজো হে রাজরাজ,",
    "     আনন্দে রেখেছি তব সিংহাসন পাতি॥",
    "          সুন্দর করো, হে প্রভু, জীবন যৌবন",
    "              তোমারি মাধুরীসুধা করি বরিষন।",
    "     লহো তুমি লহো তুলে   তোমারি চরণমূলে",
    "          নবীন মিলনমালা প্রেমসূত্রে গাঁথি॥",
    "          মঙ্গল করো হে, আজি মঙ্গলবন্ধন",
    "          তব শুভ আশীর্বাদ করি বিতরণ।",
    "     বরিষ হে ধ্রুবতারা, কল্যাণকিরণধারা--",
    "     দুর্দিনে সুদিনে তুমি থাকো চিরসাথী॥"
  ]
}
