{
  "নাম": "ওলো সই, ওলো",
  "পর্যায়": "প্রেম",
  "রাগ": "বিভাস-কীর্তন",
  "তাল": "দাদরা",
  "রচনাকাল (বঙ্গাব্দ)": "৫ আশ্বিন, ১৩০২",
  "রচনাকাল (খৃষ্টাব্দ)": "1895",
  "রচনাস্থান": "শিলাইদহ, নৌকায়",
  "কথা": [
    "                             ওলো সই, ওলো সই,",
    "আমার    ইচ্ছা করে তোদের মতন মনের কথা কই।",
    "          ছড়িয়ে দিয়ে পা দুখানি   কোণে বসে কানাকানি,",
    "                   কভু হেসে কভু কেঁদে চেয়ে বসে রই।",
    "                             ওলো সই, ওলো সই,",
    "          তোদের আছে মনের কথা, আমার আছে কই।",
    "আমি    কী বলিব, কার কথা,   কোন্‌ সুখ, কোন্‌ ব্যথা--",
    "                   নাই কথা, তবু সাধ কত কথা কই॥",
    "                             ওলো সই, ওলো সই,",
    "তোদের    এত কী বলিবার আছে ভেবে অবাক হই।",
    "আমি   একা বসি সন্ধ্যা হলে    আপনি ভাসি নয়নজলে,",
    "                             কারণ কেহ শুধাইলে নীরব হয়ে রই॥"
  ]
}
