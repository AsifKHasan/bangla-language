{
  "নাম": "তোমাদের দান যশের",
  "পর্যায়": "বিচিত্র",
  "রাগ": "অজ্ঞাত",
  "তাল": "অজ্ঞাত",
  "রচনাকাল (বঙ্গাব্দ)": "২০ শ্রাবণ, ১৩৩৮",
  "রচনাকাল (খৃষ্টাব্দ)": "৫ অগাস্ট, ১৯৩১",
  "রচনাস্থান": "কলকাতা",
  "কথা": [
    "তোমাদের দান যশের ডালায় সব-শেষ সঞ্চয়   আমার--",
    "              নিতে মনে লাগে ভয়॥",
    "     এই রূপলোকে কবে এসেছিনু রাতে,",
    "     গেঁথেছিনু মালা ঝ'রে-পড়া পারিজাতে,",
    "     আঁধারে অন্ধ-- এ যে গাঁথা তারি হাতে--",
    "          কী দিল এ পরিচয়॥",
    "       এরে পরাবে কি কলালক্ষ্মীর গলে",
    "       সাতনরী হারে যেথায় মানিক জ্বলে।",
    "     একদা কখন অমরার উৎসবে",
    "     ম্লান ফুলদল খসিয়া পড়িবে কবে,",
    "     এ আদর যদি লজ্জার পরাভবে",
    "              সে দিন মলিন হয়॥"
  ]
}
