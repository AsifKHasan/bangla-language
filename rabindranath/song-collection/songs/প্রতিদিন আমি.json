{
  "নাম": "প্রতিদিন আমি",
  "পর্যায়": "পূজা",
  "রাগ": "কাফি",
  "তাল": "ঝাঁপতাল",
  "রচনাকাল (বঙ্গাব্দ)": "1307",
  "রচনাকাল (খৃষ্টাব্দ)": "1901",
  "স্বরলিপিকার": "এ. এ. বাকে, কাঙ্গালীচরণ সেন, ভীমরাও শাস্ত্রী",
  "কথা": [
    "প্রতিদিন আমি হে  জীবনস্বামী,",
    "       দাঁড়াব তোমারি সম্মুখে।",
    "করি জোড়কর, হে ভুবনেশ্বর,",
    "       দাঁড়াব তোমারি সম্মুখে।",
    "          তোমার অপার আকাশের তলে",
    "                   বিজনে বিরলে হে--",
    "          নম্র হৃদয়ে নয়নের জলে",
    "                   দাঁড়াব তোমারি সম্মুখে।",
    "তোমার বিচিত্র এ ভবসংসারে",
    "       কর্মপারাবারপারে হে,",
    "নিখিলজগৎজনের মাঝারে",
    "       দাঁড়াব তোমারি সম্মুখে।",
    "          তোমার এ ভবে মোর কাজ যবে",
    "                   সমাপন হবে হে,",
    "          ওগো রাজরাজ, একাকী নীরবে",
    "                   দাঁড়াব তোমারি সম্মুখে।"
  ]
}
