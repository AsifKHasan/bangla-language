{
  "নাম": "আলো আমার, আলো",
  "পর্যায়": "বিচিত্র",
  "রাগ": "ইমন",
  "তাল": "দাদরা",
  "রচনাকাল (বঙ্গাব্দ)": "আষাঢ়, ১৩১৮",
  "রচনাকাল (খৃষ্টাব্দ)": "1911",
  "রচনাস্থান": "শিলাইদহ",
  "স্বরলিপিকার": "ভীমরাও শাস্ত্রী",
  "কথা": [
    "আলো আমার, আলো ওগো, আলো ভুবন-ভরা।",
    "আলো নয়ন-ধোওয়া আমার, আলো হৃদয়-হরা॥",
    "        নাচে আলো নাচে, ও ভাই,    আমার প্রাণের কাছে--",
    "        বাজে আলো বাজে, ও ভাই    হৃদয়বীণার মাঝে--",
    "        জাগে আকাশ, ছোটে বাতাস, হাসে সকল ধরা॥",
    "আলোর স্রোতে পাল তুলেছে হাজার প্রজাপতি।",
    "আলোর ঢেউয়ে উঠল নেচে মল্লিকা মালতী।",
    "        মেঘে মেঘে সোনা, ও ভাই,    যায় না মানিক গোনা--",
    "        পাতায় পাতায় হাসি, ও ভাই,    পুলক রাশি রাশি--",
    "        সুরনদীর কূল ডুবেছে সুধা-নিঝর-ঝরা॥"
  ]
}
