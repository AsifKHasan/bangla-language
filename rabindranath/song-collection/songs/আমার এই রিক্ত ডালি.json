{
  "নাম": "আমার এই রিক্ত ডালি",
  "পর্যায়": "চিত্রাঙ্গদা (গীতবিতান)",
  "রাগ": "খাম্বাজ-কীর্তন",
  "তাল": "খেমটা",
  "রচনাকাল (বঙ্গাব্দ)": "ফাল্গুন, ১৩৪২",
  "রচনাকাল (খৃষ্টাব্দ)": "ফেব্রুয়ারি, ১৯৩৬",
  "রচনাস্থান": "শান্তিনিকেতন",
  "স্বরলিপিকার": "শৈলজারঞ্জন মজুমদার",
  "কথা": [
    "       আমার এই রিক্ত ডালি",
    "                         দিব তোমারি পায়ে।",
    "                     দিব কাঙালিনীর আঁচল",
    "                         তোমার পথে পথে বিছায়ে।",
    "                     যে পুষ্পে গাঁথ পুষ্পধনু",
    "                         তারি ফুলে ফুলে হে অতনু,",
    "                     আমার পূজা-নিবেদনের দৈন্য",
    "                         দিয়ো ঘুচায়ে।",
    "                     তোমার রণজয়ের অভিযানে",
    "                         আমায় নিয়ো,",
    "                     ফুলবাণের টিকা আমার ভালে",
    "                         এঁকে দিয়ো!",
    "                     আমার শূন্যতা দাও যদি",
    "                         সুধায় ভরি",
    "                     দিব তোমার জয়ধ্বনি",
    "                         ঘোষণ করি;",
    "                     ফাল্গুনের আহ্বান জাগাও",
    "                         আমার কায়ে",
    "                              দক্ষিণবায়ে॥"
  ]
}
