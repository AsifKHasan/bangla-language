{
  "নাম": "আমার সকল দুখের প্রদীপ",
  "পর্যায়": "পূজা",
  "রাগ": "মিশ্র ভীমপলশ্রী",
  "তাল": "কাহারবা",
  "রচনাকাল (বঙ্গাব্দ)": "আশ্বিন, ১৩২৫",
  "রচনাকাল (খৃষ্টাব্দ)": "1918",
  "স্বরলিপিকার": "দিনেন্দ্রনাথ ঠাকুর",
  "কথা": [
    "আমার   সকল দুখের প্রদীপ জ্বেলে দিবস গেলে করব নিবেদন--",
    "                   আমার   ব্যথার পূজা হয় নি সমাপন ॥",
    "          যখন বেলা-শেষের ছায়ায় পাখিরা যায় আপন কুলায়-মাঝে,",
    "                   সন্ধ্যাপূজার ঘণ্টা যখন বাজে,",
    "          তখন আপন শেষ শিখাটি জ্বালবে এ জীবন--",
    "                   আমার   ব্যথার পূজা হবে সমাপন ॥",
    "          অনেক দিনের অনেক কথা, ব্যাকুলতা, বাঁধা বেদন-ডোরে,",
    "                   মনের মাঝে উঠেছে আজ ভ'রে।",
    "          যখন পূজার হোমানলে উঠবে জ্বলে একে একে তারা,",
    "                   আকাশ-পানে ছুটবে বাঁধন-হারা,",
    "          অস্তরবির ছবির সাথে মিলবে আয়োজন--",
    "                   আমার   ব্যথার পূজা হবে সমাপন ॥"
  ]
}
