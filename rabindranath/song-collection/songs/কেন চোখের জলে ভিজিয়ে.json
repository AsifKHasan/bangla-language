{
  "নাম": "কেন চোখের জলে ভিজিয়ে",
  "পর্যায়": "পূজা",
  "রাগ": "পিলু-ভীমপলশ্রী",
  "তাল": "দাদরা",
  "রচনাকাল (বঙ্গাব্দ)": "২৪ চৈত্র, ১৩২০",
  "রচনাকাল (খৃষ্টাব্দ)": "1914",
  "রচনাস্থান": "কলকাতার পথে রেলগাড়িতে",
  "স্বরলিপিকার": "ইন্দিরা দেবী, দিনেন্দ্রনাথ ঠাকুর",
  "কথা": [
    "কেন    চোখের জলে ভিজিয়ে দিলেম না  শুকনো ধুলো যত!",
    "         কে জানিত আসবে তুমি গো   অনাহূতের মতো ॥",
    "তুমি   পার হয়ে এসেছ মরু,   নাই যে সেথায় ছায়াতরু--",
    "         পথের দুঃখ দিলেম তোমায় গো   এমন ভাগ্যহত ॥",
    "তখন  আলসেতে বসে ছিলেম আমি   আপন ঘরের ছায়ে,",
    "          জানি নাই যে তোমায় কত ব্যথা   বাজবে পায়ে পায়ে।",
    "  তবু   ওই বেদনা আমার বুকে   বেজেছিল গোপন দুখে--",
    "          দাগ দিয়েছে মর্মে আমার গো   গভীর হৃদয়ক্ষত ॥"
  ]
}
