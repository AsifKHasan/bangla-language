{
  "নাম": "তোমার কটি-তটের ধটি",
  "পর্যায়": "নাট্যগীতি",
  "রাগ": "কাফি",
  "তাল": "ঝম্পক",
  "রচনাকাল (বঙ্গাব্দ)": "৫ শ্রাবণ, ১৩১০",
  "রচনাকাল (খৃষ্টাব্দ)": "জুলাই, ১৯০৩",
  "রচনাস্থান": "আলমোড়া",
  "কথা": [
    "             তোমার কটি-তটের ধটি   কে দিল রাঙিয়া — ",
    "             কোমল গায়ে দিল পরায়ে   রঙিন আঙিয়া ।। ",
    "             বিহানবেলা আঙিনাতলে   এসেছ তুমি কী খেলাছলে— ",
    "             চরণ দুটি চলিতে ছুটি   পড়িছে ভাঙিয়া । ",
    "             তোমার কটি-তটের ধটি  কে দিল রাঙিয়া ।।",
    null,
    null,
    "             কিসের সুখে সহাস মুখে   নাচিছ বাছনি— ",
    "             দুয়ার-পাশে জননী হাসে   হেরিয়া নাচনি। ",
    "             তাথেই-থেই তালির সাথে   কাঁকন বাজে মায়ের হাতে— ",
    "             রাখাল-বেশে ধরেছ হেসে   বেণুর পাঁচনি। ",
    "             কিসের সুখে সহাস মুখে   নাচিছ বাছনি।",
    null,
    null,
    "             নিখিল শোনে আকুল-মনে   নূপুর-বাজনা,",
    "             তপন-শশী হেরিছে বসি   তোমার সাজনা। ",
    "             ঘুমাও যবে মায়ের বুকে    আকাশ চেয়ে রহে ও মুখে,",
    "             জাগিলে পরে প্রভাত করে   নয়ন-মাজনা। ",
    "             নিখিল শোনে আকুল-মনে   নূপুর-বাজনা ।।"
  ]
}
