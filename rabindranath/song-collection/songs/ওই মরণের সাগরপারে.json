{
  "নাম": "ওই মরণের সাগরপারে",
  "পর্যায়": "পূজা",
  "রাগ": "পিলু",
  "তাল": "দাদরা",
  "রচনাকাল (বঙ্গাব্দ)": "ভাদ্র, ১৩৩২",
  "রচনাকাল (খৃষ্টাব্দ)": "1925",
  "স্বরলিপিকার": "অনাদিকুমার দস্তিদার",
  "কথা": [
    "          ওই মরণের সাগরপারে চুপে চুপে",
    "          এলে তুমি ভুবনমোহন স্বপনরূপে ॥",
    "                   কান্না আমার সারা প্রহর তোমায় ডেকে",
    "                   ঘুরেছিল চারি দিকের বাধায় ঠেকে,",
    "                             বন্ধ ছিলেম এই জীবনের অন্ধকূপে--",
    "                             আজ এসেছ ভুবনমোহন স্বপনরূপে ॥",
    "                   আজ কী দেখি কালো চুলের আঁধার ঢালা,",
    "তারি    স্তরে স্তরে সন্ধ্যাতারার মানিক জ্বালা।",
    "          আকাশ আজি গানের ব্যথায় ভরে আছে,",
    "          ঝিল্লিরবে কাঁপে তোমার পায়ের কাছে,",
    "                   বন্দনা তোর পুষ্পবনের গন্ধধূপে--",
    "                   আজ এসেছ ভুবনমোহন স্বপনরূপে ॥"
  ]
}
