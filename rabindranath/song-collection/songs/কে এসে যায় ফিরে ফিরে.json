{
  "নাম": "কে এসে যায় ফিরে ফিরে",
  "পর্যায়": "জাতীয় সংগীত",
  "রাগ": "ভৈরবী",
  "তাল": "তেওরা",
  "রচনাকাল (বঙ্গাব্দ)": "1304",
  "রচনাকাল (খৃষ্টাব্দ)": "1897",
  "স্বরলিপিকার": "ইন্দিরা দেবী, সরলা দেবী",
  "কথা": [
    "             কে এসে যায় ফিরে ফিরে  আকুল নয়ননীরে ।",
    "             কে বৃথা আশাভরে  চাহিছে মুখ’পরে ।",
    "                   সে যে আমার জননী রে ।।",
    "             কাহার সুধাময়ী বাণী  মিলায় অনাদর মানি !",
    "             কাহার ভাষা হায়  ভুলিতে সবে চায় ।",
    "                   সে যে আমার জননী রে ।।",
    "             ক্ষণেক স্নেহ-কোল ছাড়ি  চিনিতে আর নাহি পারি ।",
    "             আপন সন্তান  করিছে অপমান—",
    "                   সে যে আমার জননী রে ।।",
    "             পুণ্য কুটিরে বিষণ্ণ  কে বসি সাজাইয়া অন্ন ।",
    "             সে স্নেহ-উপচার  রুচে না মুখে আর ।",
    "                   সে যে আমার জননী রে ।।"
  ]
}
