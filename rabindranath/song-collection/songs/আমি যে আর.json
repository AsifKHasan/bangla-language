{
  "নাম": "আমি যে আর",
  "পর্যায়": "প্রেম",
  "রাগ": "ভৈরবী",
  "তাল": "দাদরা",
  "রচনাকাল (বঙ্গাব্দ)": "৯ ভাদ্র, ১৩২১",
  "রচনাকাল (খৃষ্টাব্দ)": "২৬ অগাস্ট, ১৯১৪",
  "রচনাস্থান": "সুরুল",
  "স্বরলিপিকার": "সুধীরচন্দ্র কর",
  "কথা": [
    "     আমি যে আর সইতে পারি নে।",
    "সুরে বাজে মনের মাঝে গো,    কথা দিয়ে কইতে পারি নে॥",
    "হৃদয়লতা নুয়ে পড়ে    ব্যথাভরা ফুলের ভরে গো,",
    "     আমি সে আর বইতে পারি নে॥",
    "     আজি আমার নিবিড় অন্তরে॥",
    "কী হাওয়াতে কাঁপিয়ে দিল গো    পুলক-লাগা আকুল মর্মরে।",
    "কোন্‌ গুণী আজ উদাস প্রাতে    মীড় দিয়েছে কোন্‌ বীণাতে গো--",
    "     ঘরে যে আর রইতে পারি নে॥"
  ]
}
