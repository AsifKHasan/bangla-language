{
  "নাম": "হায় অতিথি, এখনি",
  "পর্যায়": "প্রেম",
  "রাগ": "ভৈরবী",
  "তাল": "ষষ্ঠী",
  "রচনাকাল (বঙ্গাব্দ)": "৫ অগ্রহায়ণ, ১৩৩৫",
  "রচনাকাল (খৃষ্টাব্দ)": "২১ নভেম্বর, ১৯২৮",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "হায় অতিথি, এখনি কি হল তোমার যাবার বেলা।",
    "দেখো আমার হৃদয়তলে সারা রাতের আসন মেলা ॥",
    "     এসেছিলে দ্বিধাভরে",
    "          কিছু বুঝি চাবার তরে,",
    "     নীরব চোখে সন্ধ্যালোকে খেয়াল নিয়ে করলে খেলা।",
    "জানালে না গানের ভাষায় এনেছিলে যে প্রত্যাশা।",
    "শাখার আগায় বসল পাখি, ভুলে গেল বাঁধতে বাসা।",
    "     দেখা হল, হয় নি চেনা--",
    "          প্রশ্ন ছিল, শুধালে না--",
    "     আপন মনের আকাঙক্ষারে আপনি কেন করলে হেলা ॥"
  ]
}
