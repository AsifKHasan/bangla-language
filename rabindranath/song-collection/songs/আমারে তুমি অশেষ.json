{
  "নাম": "আমারে তুমি অশেষ",
  "পর্যায়": "পূজা",
  "রাগ": "ছায়ানট",
  "তাল": "ঝম্পক",
  "রচনাকাল (বঙ্গাব্দ)": "৭ বৈশাখ, ১৩১৯",
  "রচনাকাল (খৃষ্টাব্দ)": "1912",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর, ভীমরাও শাস্ত্রী",
  "কথা": [
    "আমারে তুমি অশেষ করেছ,     এমনি লীলা তব– ",
    "ফুরায়ে ফেলে আবার ভরেছ     জীবন নব নব।। ",
    "    কত-যে গিরি কত-যে নদী -তীরে ",
    "    বেড়ালে বহি ছোটো এ বাঁশিটিরে, ",
    "    কত-যে তান বাজালে ফিরে ফিরে ",
    "          কাহারে তাহা কব।। ",
    "তোমারি ওই অমৃতপরশে     আমার হিয়াখানি ",
    "হারালো সীমা বিপুল হরষে,     উথলি উঠে বাণী। ",
    "    আমার শুধু একটি মুঠি ভরি ",
    "    দিতেছ দান দিবস-বিভাবরী– ",
    "    হল না সারা, কত-না যুগ ধরি ",
    "          কেবলই আমি লব।। "
  ]
}
