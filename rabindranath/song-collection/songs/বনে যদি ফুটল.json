{
  "নাম": "বনে যদি ফুটল",
  "পর্যায়": "প্রেম",
  "রাগ": "কীর্তন",
  "তাল": "কাহারবা",
  "রচনাকাল (বঙ্গাব্দ)": "1332",
  "রচনাকাল (খৃষ্টাব্দ)": "1926",
  "রচনাস্থান": "আগরতলা",
  "কথা": [
    "বনে যদি ফুটল কুসুম   নেই কেন সেই পাখি।",
    "কোন্‌ সুদূরের আকাশ হতে   আনব তারে ডাকি॥",
    "হাওয়ায় হাওয়ায় মাতন জাগে,   পাতায় পাতায় নাচন লাগে গো--",
    "          এমন মধুর গানের বেলায়   সেই শুধু রয় বাকি॥",
    "উদাস-করা হৃদয়-হরা   না জানি কোন্‌ ডাকে",
    "সাগর-পারের বনের ধারে   কে ভুলালো তাকে।",
    "আমার হেথায় ফাগুন বৃথায়   বারে বারে ডাকে যে তায় গো--",
    "          এমন রাতের ব্যাকুল ব্যথায়   কেন সে দেয় ফাঁকি॥"
  ]
}
