{
  "নাম": "কোন্ আলোতে প্রাণের",
  "পর্যায়": "পূজা",
  "রাগ": "বাউল",
  "তাল": "কাহারবা",
  "রচনাকাল (বঙ্গাব্দ)": "১৭ পৌষ, ১৩১৬",
  "রচনাকাল (খৃষ্টাব্দ)": "1910",
  "রচনাস্থান": "শান্তিনিকেতন",
  "স্বরলিপিকার": "সুরেন্দ্রনাথ বন্দ্যোপাধ্যায়, ভীমরাও শাস্ত্রী",
  "কথা": [
    "কোন্‌ আলোতে প্রাণের প্রদীপ জ্বালিয়ে তুমি ধরায় আস--",
    "    সাধক ওগো, প্রেমিক ওগো,",
    "        পাগল ওগো, ধরায় আস।",
    "            এই   অকুল সংসারে",
    "দুঃখ-আঘাত তোমার প্রাণে বীণা ঝংকারে।",
    "            ঘোর    বিপদ-মাঝে",
    "কোন্‌ জননীর মুখের হাসি দেখিয়া হাস॥",
    "            তুমি        কাহার সন্ধানে",
    "সকল সুখে আগুন জ্বেলে বেড়াও কে জানে।",
    "            এমন        ব্যাকুল করে",
    "কে তোমারে কাঁদায় যারে ভালোবাস।",
    "            তোমার     ভাবনা কিছু নাই--",
    "কে যে তোমার সাথের সাথি ভাবি মনে তাই।",
    "            তুমি   মরণ ভুলে",
    "কোন্‌ অনন্ত প্রাণসাগরে আনন্দে ভাস॥"
  ]
}
