{
  "নাম": "সখা, বহে গেল",
  "পর্যায়": "প্রেম",
  "রাগ": "বিলাবল-কীর্তন",
  "তাল": "দাদরা",
  "রচনাকাল (বঙ্গাব্দ)": "অগ্রহায়ণ, ১২৯৫",
  "রচনাকাল (খৃষ্টাব্দ)": "1888",
  "রচনাস্থান": "কলকাতা, দার্জিলিং",
  "স্বরলিপিকার": "ইন্দিরা দেবী, জ্যোতিরিন্দ্রনাথ ঠাকুর",
  "কথা": [
    "সখী, বহে গেল বেলা, শুধু হাসিখেলা,    এ কি আর ভালো লাগে।",
    "আকুল তিয়াষ, প্রেমের পিয়াস,    প্রাণে কেন নাহি জাগে॥",
    "    কবে আর হবে থাকিতে জীবন    আঁখিতে আঁখিতে মদির মিলন--",
    "    মধুর হুতাশে মধুর দহন,    নিতি-নব অনুরাগে॥",
    "তরল কোমল নয়নের জল,    নয়নে উঠিবে ভাসি,",
    "সে বিষাদনীরে নিবে যাবে ধীরে    প্রখর চপল হাসি।",
    "    উদাস নিশ্বাস আকুলি উঠিবে,    আশানিরাশায় পরান টুটিবে--",
    "    মরমের আলো কপোলে ফুটিবে    শরম-অরুণরাগে॥"
  ]
}
