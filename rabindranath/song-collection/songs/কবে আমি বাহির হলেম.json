{
  "নাম": "কবে আমি বাহির হলেম",
  "পর্যায়": "পূজা",
  "রাগ": "ইমনকল্যাণ",
  "তাল": "তেওরা",
  "রচনাকাল (বঙ্গাব্দ)": "1317",
  "রচনাকাল (খৃষ্টাব্দ)": "1910",
  "রচনাস্থান": "তিনধরিয়া",
  "স্বরলিপিকার": "সুরেন্দ্রনাথ বন্দ্যোপাধ্যায়, ভীমরাও শাস্ত্রী",
  "কথা": [
    "কবে আমি বাহির হলেম তোমারি গান গেয়ে--",
    "       সে তো     আজকে নয় সে আজকে নয়।",
    "ভুলে গেছি কবে থেকে আসছি তোমায় চেয়ে",
    "       সে তো     আজকে নয় সে আজকে নয়।",
    "ঝরনা যেমন বাহিরে যায়, জানে না সে কাহারে চায়,",
    "তেমনি করে ধেয়ে এলেম জীবনধারা বেয়ে--",
    "      সে তো     আজকে নয় সে আজকে নয়।",
    "কতই নামে ডেকেছি যে,    কতই ছবি এঁকেছি যে,",
    "কোন্‌ আনন্দে চলেছি, তার ঠিকানা না পেয়ে--",
    "    সে তো     আজকে নয় সে আজকে নয়।",
    "পুষ্প যেমন আলোর লাগি  না জেনে রাত কাটায় জাগি,",
    "তেমনি তোমার আশায় আমার হৃদয় আছে ছেয়ে--",
    "    সে তো     আজকে নয় সে আজকে নয়॥"
  ]
}
