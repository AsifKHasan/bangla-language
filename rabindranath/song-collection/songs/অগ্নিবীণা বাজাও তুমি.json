{
  "নাম": "অগ্নিবীণা বাজাও তুমি",
  "পর্যায়": "পূজা",
  "রাগ": "সাহানা",
  "তাল": "তেওরা",
  "রচনাকাল (বঙ্গাব্দ)": "১৩ আশ্বিন, ১৩২১",
  "রচনাকাল (খৃষ্টাব্দ)": "৩০ সেপ্টেম্বর, ১৯১৪",
  "রচনাস্থান": "শান্তিনিকেতন",
  "স্বরলিপিকার": "অনাদিকুমার দস্তিদার",
  "কথা": [
    "                   অগ্নিবীণা বাজাও তুমি কেমন ক'রে!",
    "          আকাশ কাঁপে তারার আলোর গানের ঘোরে ॥",
    "তেমনি ক'রে আপন হাতে   ছুঁলে আমার বেদনাতে,",
    "          নূতন সৃষ্টি জাগল বুঝি জীবন-'পরে ॥",
    "     বাজে ব'লেই বাজাও তুমি সেই গরবে,",
    "          ওগো প্রভু, আমার প্রাণে সকল সবে।",
    "বিষম তোমার বহ্নিঘাতে   বারে বারে আমার রাতে",
    "          জ্বালিয়ে দিলে নূতন তারা ব্যথায় ভ'রে ॥"
  ]
}
