{
  "নাম": "দেখায়ে দে কোথা আছে",
  "পর্যায়": "প্রেম ও প্রকৃতি",
  "রাগ": "দেশ",
  "তাল": "অজ্ঞাত",
  "রচনাকাল (বঙ্গাব্দ)": "1291",
  "রচনাকাল (খৃষ্টাব্দ)": "1884",
  "কথা": [
    "        দেখায়ে দে কোথা আছে একটু বিরল।",
    "এই ম্রিয়মাণ মুখে                    তোমাদের এত সুখে",
    "        বলো দেখি কোন্‌ প্রাণে ঢালিব গরল।",
    "        কিনা করিয়াছি তব বাড়াতে আমোদ--",
    "        কত কষ্টে করেছিনু অশ্রুবারি রোধ।",
    "কিন্তু পারি নে যে সখা--          যাতনা থাকে না ঢাকা, ",
    "        মর্ম হতে উচ্ছ্বসিয়া উঠে অশ্রুজল।",
    "ব্যথায় পাইয়া ব্যথা                 যদি গো শুধাতে কথা",
    "        অনেক নিভিত তবু এ হৃদি-অনল।",
    "কেবল উপেক্ষা সহি               বলো গো কেমনে রহি।",
    "        কেমনে বাহিরে মুখে হাসিব কেবল॥"
  ]
}
