{
  "নাম": "আমার নয়ন-ভুলানো এলে",
  "পর্যায়": "প্রকৃতি",
  "রাগ": "ছায়ানট-বাউল",
  "তাল": "দাদরা",
  "রচনাকাল (বঙ্গাব্দ)": "৭ ভাদ্র, ১৩১৫",
  "রচনাকাল (খৃষ্টাব্দ)": "1908",
  "রচনাস্থান": "শান্তিনিকেতন",
  "স্বরলিপিকার": "সুরেন্দ্রনাথ বন্দ্যোপাধ্যায়, ভীমরাও শাস্ত্রী, দিনেন্দ্রনাথ ঠাকুর",
  "কথা": [
    "              আমার  নয়ন-ভুলানো এলে,",
    "          আমি    কী হেরিলাম হৃদয় মেলে॥",
    "     শিউলিতলার পাশে পাশে   ঝরা ফুলের রাশে রাশে",
    "          শিশির-ভেজা ঘাসে ঘাসে   অরুণরাঙা চরণ ফেলে",
    "                   নয়ন-ভুলানো এলে॥",
    "আলোছায়ার আঁচলখানি লুটিয়ে পড়ে বনে বনে,",
    "     ফুলগুলি ওই মুখে চেয়ে কী কথা কয় মনে মনে॥",
    "          তোমায় মোর করব বরণ,   মুখের ঢাকা করো হরণ,",
    "     ওইটুকু ওই মেঘাবরণ   দু হাত দিয়ে ফেলো ঠেলে॥",
    "বনদেবীর দ্বারে দ্বারে শুনি গভীর শঙ্খধ্বনি,",
    "     আকাশবীণার তারে তারে জাগে তোমার আগমনী।",
    "          কোথায় সোনার নূপুর বাজে,   বুঝি আমার হিয়ার মাঝে",
    "সকল ভাবে সকল কাজে   পাষাণ-গালা সুধা ঢেলে--",
    "                   নয়ন-ভুলানো এলে॥"
  ]
}
