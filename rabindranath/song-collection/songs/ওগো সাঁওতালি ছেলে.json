{
  "নাম": "ওগো সাঁওতালি ছেলে",
  "পর্যায়": "প্রকৃতি",
  "রাগ": "মিশ্র ভৈরবী",
  "তাল": "দাদরা",
  "রচনাকাল (বঙ্গাব্দ)": "ভাদ্র, ১৩৪৬",
  "রচনাকাল (খৃষ্টাব্দ)": "1939",
  "স্বরলিপিকার": "শৈলজারঞ্জন মজুমদার",
  "কথা": [
    "              ওগো সাঁওতালি ছেলে,",
    "শ্যামল সঘন নববরষার কিশোর দূত কি এলে॥",
    "ধানের ক্ষেতের পারে   শালের ছায়ার ধারে",
    "বাঁশির সুরেতে   সুদূর দূরেতে   চলেছ হৃদয় মেলে॥",
    "     পুবদিগন্ত দিল তব দেহে নীলিমলেখা,",
    "          পীত ধড়াটিতে অরুণরেখা,",
    "     কেয়াফুলখানি   কবে তুলে আনি",
    "          দ্বারে মোর রেখে গেলে॥",
    "আমার গানের হংসবলাকাপাঁতি",
    "বাদল-দিনের তোমার মনের সাথি।",
    "     ঝড়ে চঞ্চল তমালবনের প্রাণে",
    "          তোমাতে আমাতে মিলিয়াছি একখানে,",
    "              মেঘের ছায়ায় চলিয়াছি ছায়া ফেলে॥"
  ]
}
