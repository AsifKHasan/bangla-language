{
  "নাম": "ওগো সুন্দর, একদা",
  "পর্যায়": "পূজা",
  "রাগ": "দেশ",
  "তাল": "দাদরা",
  "রচনাকাল (বঙ্গাব্দ)": "২৪ আশ্বিন, ১৩৩৩",
  "রচনাকাল (খৃষ্টাব্দ)": "১১ অক্টোবর, ১৯২৬",
  "রচনাস্থান": "প্রাগ",
  "স্বরলিপিকার": "দিনেন্দ্রনাথ ঠাকুর",
  "কথা": [
    "ওগো সুন্দর, একদা কী জানি কোন্‌ পুণ্যের ফলে",
    "আমি বনফুল তোমার মালায় ছিলাম তোমার গলে ॥",
    "          তখন প্রভাতে প্রথম তরুণ আলো",
    "          ঘুম-ভাঙা চোখে ধরার লেগেছে ভালো,",
    "বিভাসে ললিতে নবীনের বীণা বেজেছে জলে স্থলে ॥",
    "          আজি এ ক্লান্ত দিবসের অবসানে",
    "          লুপ্ত আলোয়, পাখির সুপ্ত গানে,",
    "শ্রান্তি-আবেশে যদি অবশেষে ঝরে ফুল ধরাতলে--",
    "          সন্ধ্যাবাতাসে অন্ধকারের পারে",
    "          পিছে পিছে তব উড়ায়ে চলুক তারে,",
    "ধুলায় ধুলায় দীর্ণ জীর্ণ না হোক সে পলে পলে ॥"
  ]
}
