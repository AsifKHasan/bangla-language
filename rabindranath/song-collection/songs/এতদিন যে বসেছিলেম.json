{
  "নাম": "এতদিন যে বসেছিলেম",
  "পর্যায়": "প্রকৃতি",
  "রাগ": "ভৈরবী",
  "তাল": "দাদরা",
  "রচনাকাল (বঙ্গাব্দ)": "১৪ ফাল্গুন, ১৩২১",
  "রচনাকাল (খৃষ্টাব্দ)": "২৬ ফেব্রুয়ারি, ১৯১৫",
  "রচনাস্থান": "সুরুল",
  "স্বরলিপিকার": "ইন্দিরা দেবী",
  "কথা": [
    "    এতদিন যে বসেছিলেম পথ চেয়ে আর কাল গুনে",
    "            দেখা পেলেম ফাল্গুনে॥",
    "        বালক বীরের বেশে তুমি করলে বিশ্বজয়--",
    "            এ কী গো বিস্ময়।",
    "        অবাক আমি তরুণ গলার গান শুনে॥",
    "গন্ধে উদাস হাওয়ার মতো  উড়ে তোমার উত্তরী,",
    "    কর্ণে তোমার কৃষ্ণচূড়ার মঞ্জরী।",
    "তরুণ হাসির আড়ালে কোন্‌ আগুন ঢাকা রয়--",
    "            এ কী গো বিস্ময়।",
    "অস্ত্র তোমার গোপন রাখ কোন্‌ তূণে॥ "
  ]
}
