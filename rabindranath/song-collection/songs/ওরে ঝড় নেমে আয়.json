{
  "নাম": "ওরে ঝড় নেমে আয়",
  "পর্যায়": "প্রকৃতি",
  "রাগ": "বাউল",
  "তাল": "কাহারবা",
  "রচনাকাল (বঙ্গাব্দ)": "৩ শ্রাবণ, ১৩৩৬",
  "রচনাকাল (খৃষ্টাব্দ)": "১৯ জুলাই, ১৯২৯",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "ওরে    ঝড় নেমে আয়, আয় রে আমার শুকনো পাতার ডালে,",
    "        এই বরষায় নবশ্যামের আগমনের কালে॥",
    "        যা উদাসীন, যা প্রাণহীন, যা আনন্দহারা,",
    "        চরম রাতের অশ্রুধারায় আজ হয়ে যাক সারা--",
    "        যাবার যাহা যাক সে চলে রুদ্র নাচের তালে॥",
    "        আসন আমার পাততে হবে রিক্ত প্রাণের ঘরে,",
    "        নবীন বসন পরতে হবে সিক্ত বুকের 'পরে।",
    "        নদীর জলে বান ডেকেছে কূল গেল তার ভেসে,",
    "        যূথীবনের গন্ধবাণী ছুটল নিরুদ্দেশে--",
    "        পরান আমার জাগল বুঝি মরণ-অন্তরালে॥"
  ]
}
