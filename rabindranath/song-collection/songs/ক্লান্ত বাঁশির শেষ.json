{
  "নাম": "ক্লান্ত বাঁশির শেষ",
  "পর্যায়": "প্রেম",
  "রাগ": "রামকেলী",
  "তাল": "কাহারবা",
  "রচনাকাল (বঙ্গাব্দ)": "জ্যৈষ্ঠ, ১৩২৯",
  "রচনাকাল (খৃষ্টাব্দ)": "1922",
  "স্বরলিপিকার": "দিনেন্দ্রনাথ ঠাকুর",
  "কথা": [
    "ক্লান্ত বাঁশির শেষ রাগিণী বাজে শেষের রাতে",
    "শুকনো ফুলের মালা এখন দাও তুলে মোর হাতে।",
    "     সুরখানি ওই নিয়ে কানে    পাল তুলে দিই পারের পানে,",
    "          চৈত্ররাতের মলিন মালা রইবে আমার সাথে॥",
    "পথিক আমি এসেছিলেম তোমার বকুলতলে--",
    "পথ আমারে ডাক দিয়েছে, এখন যাব চলে।",
    "     ঝরা যূথীর পাতায় ঢেকে    আমার বেদন গেলেম রেখে,",
    "          কোন্‌ ফাগুনে মিলবে সে-যে তোমার বেদনাতে॥"
  ]
}
