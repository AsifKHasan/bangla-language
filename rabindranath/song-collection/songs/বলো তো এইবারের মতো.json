{
  "নাম": "বলো তো এইবারের মতো",
  "পর্যায়": "পূজা",
  "রাগ": "ইমন",
  "তাল": "কাহারবা",
  "রচনাকাল (বঙ্গাব্দ)": "1320",
  "রচনাকাল (খৃষ্টাব্দ)": "1914",
  "রচনাস্থান": "শান্তিনিকেতন",
  "স্বরলিপিকার": "অনাদিকুমার দস্তিদার",
  "কথা": [
    "               বল তো এইবারের মতো",
    "প্রভু, তোমার আঙিনাতে তুলি আমার ফসল যত ॥",
    "কিছু-বা ফল গেছে ঝরে,     কিছু-বা ফল আছে ধরে,",
    "               বছর হয়ে এল গত--",
    "রোদের দিনে ছায়ায় বসে      বাজায় বাঁশি রাখাল যত ॥",
    "               হুকুম তুমি কর যদি",
    "চৈত্র-হাওয়ায় পাল তুলে দিই--  ওই-যে মেতে ওঠে নদী।",
    "পার ক'রে নিই ভরা তরী,    মাঠের যা কাজ সারা করি,",
    "               ঘরের কাজে হই গো রত--",
    "এবার আমার মাথার বোঝা    পায়ে তোমার করি নত ॥"
  ]
}
