{
  "নাম": "আঁধার অম্বরে প্রচণ্ড",
  "পর্যায়": "প্রকৃতি",
  "রাগ": "মিশ্র মল্লার",
  "তাল": "কাহারবা",
  "রচনাকাল (বঙ্গাব্দ)": "কার্তিক, ১৩৪৩",
  "রচনাকাল (খৃষ্টাব্দ)": "1936",
  "স্বরলিপিকার": "শান্তিদেব ঘোষ",
  "কথা": [
    "আঁধার অম্বরে প্রচণ্ড ডম্বরু   বাজিল গম্ভীর গরজনে।",
    "অশত্থপল্লবে অশান্ত হিল্লোল   সমীরচঞ্চল দিগঙ্গনে॥",
    "নদীর কল্লোল, বনের মর্মর,   বাদল-উচ্ছল নির্ঝরঝর্ঝর,",
    "ধ্বনি তরঙ্গিল নিবিড় সঙ্গীতে-- শ্রাবণসন্ন্যাসী রচিল রাগিণী॥",
    "কদম্বকুঞ্জের সুগন্ধমদিরা   অজস্র লুটিছে দুরন্ত ঝটিকা।",
    "তড়িৎশিখা ছুটে দিগন্ত সন্ধিয়া,   ভয়ার্ত যামিনী উঠিছে ক্রন্দিয়া--",
    "নাচিছে যেন কোন্‌ প্রমত্ত দানব   মেঘের দুর্গের দুয়ার হানিয়া ॥"
  ]
}
