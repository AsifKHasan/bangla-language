{
  "নাম": "যাও রে অনন্তধামে",
  "পর্যায়": "কালমৃগয়া (গীতবিতান)",
  "রাগ": "প্রভাতী-গুজরাটি",
  "তাল": "ঝাঁপতাল",
  "রচনাকাল (বঙ্গাব্দ)": "1289",
  "রচনাকাল (খৃষ্টাব্দ)": "1882",
  "স্বরলিপিকার": "ইন্দিরা দেবী",
  "কথা": [
    "       যাও রে অনন্তধামে মোহ মায়া পাশরি",
    "             দুঃখ আঁধার যেথা কিছুই নাহি।",
    "       জরা নাহি, মরণ নাহি, শোক নাহি যে লোকে,",
    "             কেবলি আনন্দস্রোত চলিছে প্রবাহি!",
    "       যাও রে অনন্তধামে, অমৃতনিকেতনে,",
    "             অমরগণ লইবে তোমা উদারপ্রাণে!",
    "       দেব-ঋষি, রাজ-ঋষি, ব্রহ্ম-ঋষি যে লোকে",
    "             ধ্যানভরে গান করে এক তানে!",
    "       যাও রে অনন্তধামে জ্যোতিময় আলয়ে,",
    "             শুভ্র সেই চিরবিমল পুণ্য কিরণে--",
    "       যায় যেথা দানব্রত, সত্যব্রত, পুণ্যবান,",
    "             যাও বৎস, যাও সেই দেবসদনে!"
  ]
}
