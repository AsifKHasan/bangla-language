{
  "নাম": "নাই যদি বা",
  "পর্যায়": "প্রেম",
  "রাগ": "ছায়ানট",
  "তাল": "দাদরা",
  "রচনাকাল (বঙ্গাব্দ)": "১৯ ফাল্গুন, ১৩২৯",
  "রচনাকাল (খৃষ্টাব্দ)": "৩ মার্চ, ১৯২৩",
  "রচনাস্থান": "কাশী",
  "স্বরলিপিকার": "অনাদিকুমার দস্তিদার",
  "কথা": [
    "নাই যদি বা এলে তুমি   এড়িয়ে যাবে তাই ব'লে?",
    "অন্তরেতে নাই কি তুমি   সামনে আমার নাই ব'লে॥",
    "     মন যে আছে তোমায় মিশে,   আমায় তবে ছাড়বে কিসে--",
    "     প্রেম কি আমার হারায় দিশে   অভিমানে যাই ব'লে॥",
    "বিরহ মোর হোক-না অকূল,   সেই বিরহের সরোবরে",
    "মিলনকমল উঠছে দুলে   অশ্রুজলের ঢেউয়ের 'পরে।",
    "     তবু তৃষায় মরে আঁখি,   তোমার লাগি চেয়ে থাকি--",
    "     চোখের 'পরে পাব না কি   বুকের 'পরে পাই ব'লে॥"
  ]
}
