{
  "নাম": "আমার মিলন লাগি",
  "পর্যায়": "পূজা",
  "রাগ": "বাগেশ্রী-বাহার",
  "তাল": "তেওরা",
  "রচনাকাল (বঙ্গাব্দ)": "১৬ ভাদ্র, ১৩১৬",
  "রচনাকাল (খৃষ্টাব্দ)": "1909",
  "রচনাস্থান": "বোলপুর",
  "স্বরলিপিকার": "সুরেন্দ্রনাথ বন্দ্যোপাধ্যায়, ভীমরাও শাস্ত্রী",
  "কথা": [
    "আমার মিলন লাগি তুমি   আসছ কবে থেকে!",
    "তোমার চন্দ্র সূর্য তোমায়   রাখবে কোথায় ঢেকে?।",
    "কতকালের সকাল-সাঁঝে   তোমার চরণধ্বনি বাজে,",
    "গোপনে দূত হৃদয়-মাঝে   গেছে আমায় ডেকে ॥",
    "ওগো পথিক, আজকে আমার   সকল পরান ব্যেপে",
    "থেকে থেকে হরষ যেন   উঠছে কেঁপে কেঁপে।",
    "যেন সময় এসেছে আজ   ফুরালো মোর যা ছিল কাজ--",
    "বাতাস আসে, হে মহারাজ,   তোমার গন্ধ মেখে ॥"
  ]
}
