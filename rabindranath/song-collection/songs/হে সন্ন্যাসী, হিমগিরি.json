{
  "নাম": "হে সন্ন্যাসী, হিমগিরি",
  "পর্যায়": "প্রকৃতি",
  "রাগ": "পিলু-মূলতান",
  "তাল": "দাদরা",
  "রচনাকাল (বঙ্গাব্দ)": "২১ ফাল্গুন, ১৩৩৩",
  "রচনাকাল (খৃষ্টাব্দ)": "৫ মার্চ, ১৩২৭",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "হে সন্ন্যাসী,",
    "     হিমগিরি ফেলে   নীচে নেমে এলে   কিসের জন্য।",
    "     কুন্দমালতী   করিছে মিনতি,   হও প্রসন্ন॥",
    "          যাহা-কিছু ম্লান বিরস জীর্ণ   দিকে দিকে দিলে করি বিকীর্ণ।",
    "          বিচ্ছেদভারে   বনচ্ছায়ারে   করে বিষণ্ন-- হও প্রসন্ন॥",
    "     সাজাবে কি ডালা, গাঁথিবে কি মালা   মরণসত্রে!",
    "     তাই উত্তরী   নিলে ভরি ভরি   শুকানো পত্রে?",
    "          ধরণী যে তব তাণ্ডবে সাথি   প্রলয়বেদনা নিল বুকে পাতি।",
    "          রুদ্র, এবারে বরবেশে তারে   করো গো ধন্য-- হও প্রসন্ন॥"
  ]
}
