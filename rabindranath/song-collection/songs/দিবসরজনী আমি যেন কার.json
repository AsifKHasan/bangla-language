{
  "নাম": "দিবসরজনী আমি যেন কার",
  "পর্যায়": "মায়ার খেলা (গীতবিতান)",
  "রাগ": "পিলু",
  "তাল": "ত্রিতাল",
  "রচনাকাল (বঙ্গাব্দ)": "অগ্রহায়ণ, ১২৯৫",
  "রচনাকাল (খৃষ্টাব্দ)": "1888",
  "রচনাস্থান": "কলকাতা, দার্জিলিং",
  "স্বরলিপিকার": "জ্যোতিরিন্দ্রনাথ ঠাকুর, ইন্দিরা দেবী",
  "কথা": [
    "                দিবস রজনী, আমি যেন কার",
    "         আশায় আশায় থাকি।",
    "(তাই) চমকিত মন, চকিত শ্রবণ,",
    "         তৃষিত আকুল আঁখি।",
    "চঞ্চল হয়ে ঘুরিয়ে বেড়াই,",
    "সদা মনে হয় যদি দেখা পাই,",
    "\"কে আসিছে\" বলে চমকিয়ে চাই",
    "         কাননে ডাকিলে পাখি।",
    "জাগরণে তারে না দেখিতে পাই,",
    "         থাকি স্বপনের আশে,",
    "ঘুমের আড়ালে যদি ধরা দেয়,",
    "         বাঁধিব স্বপনপাশে।",
    "এত ভালোবাসি, এত যারে চাই,",
    "মনে হয় না তো সে যে কাছে নাই,",
    "যেন এ বাসনা ব্যাকুল আবেগে,",
    "         তাহারে আনিবে ডাকি।"
  ]
}
