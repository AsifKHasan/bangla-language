{
  "নাম": "এ জন্মের লাগি",
  "পর্যায়": "শ্যামা (গীতবিতান)",
  "রাগ": "মিশ্র কেদারা",
  "তাল": "কাহারবা",
  "রচনাকাল (বঙ্গাব্দ)": "আশ্বিন, ১৩৪৩",
  "রচনাকাল (খৃষ্টাব্দ)": "1936",
  "রচনাস্থান": "শান্তিনিকেতন",
  "স্বরলিপিকার": "শান্তিদেব ঘোষ, সুশীলকুমার ভঞ্জচৌধুরী",
  "কথা": [
    "         এ জন্মের লাগি",
    "            তোর পাপমূল্যে কেনা",
    "                  মহাপাপভাগী",
    "      এ জীবন করিলি ধিক্‌কৃত।",
    "কলঙ্কিনী ধিক্‌ নিশ্বাস মোর",
    "            তোর কাছে ঋণী।",
    "           তোমার কাছে দোষ করি নাই।",
    "            দোষ করি নাই।",
    "দোষী আমি বিধাতার পায়ে,",
    "      তিনি করিবেন রোষ--",
    "            সহিব নীরবে।",
    "তুমি যদি না করো দয়া",
    "            সবে না, সবে না,সবে না॥",
    "         তবু ছাড়িবি না মোরে?",
    "            ছাড়িব না, ছাড়িব না, ছাড়িব না,",
    "      তোমা লাগি পাপ নাথ,",
    "            তুমি করো মর্মাঘাত।",
    "                  ছাড়িব না।"
  ]
}
