{
  "নাম": "একলা ব'সে একে",
  "পর্যায়": "প্রেম",
  "রাগ": "কীর্তন",
  "তাল": "দাদরা-খেমটা",
  "রচনাকাল (বঙ্গাব্দ)": "২০ আষাঢ়, ১৩২৯",
  "রচনাকাল (খৃষ্টাব্দ)": "৪ জুলাই, ১৯২২",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "একলা ব'সে একে একে অন্যমনে   পদ্মের দল ভাসাও জলে অকারণে।",
    "হায় রে, বুঝি কখন তুমি গেছ ভুলে   ও যে আমি এনেছিলেম আপনি তুলে,",
    "              রেখেছিলেম প্রভাতে ওই চরণমূলে   অকারণে--",
    "              কখন তুলে নিলে হাতে যাবার ক্ষণে   অন্যমনে॥",
    "              দিনের পরে দিনগুলি মোর এমনি ভাবে",
    "              তোমার হাতে ছিঁড়ে হারিয়ে যাবে।",
    "              সবগুলি এই শেষ হবে যেই তোমার খেলায়",
    "              এমনি তোমার আলস-ভরা অবহেলায়",
    "     হয়তো তখন বাজবে ব্যথা সন্ধেবেলায়   অকারণে--",
    "     চোখের জলের লাগবে আভাস নয়নকোণে   অন্যমনে॥"
  ]
}
