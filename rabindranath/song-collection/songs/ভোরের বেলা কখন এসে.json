{
  "নাম": "ভোরের বেলা কখন এসে",
  "পর্যায়": "পূজা",
  "রাগ": "আশাবরী-ভৈরবী",
  "তাল": "ত্রিতাল",
  "রচনাকাল (বঙ্গাব্দ)": "৯ ভাদ্র, ১৩২০",
  "রচনাকাল (খৃষ্টাব্দ)": "২৫ অগাস্ট, ১৯১৩",
  "রচনাস্থান": "লন্ডন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "ভোরের বেলা কখন এসে   পরশ করে গেছে হেসে ॥",
    "আমার ঘুমের দুয়ার ঠেলে   কে সেই খবর দিল মেলে--",
    "জেগে দেখি আমার আঁখি আঁখির জলে গেছে ভেসে ॥",
    "মনে হল আকাশ যেন কইল কথা কানে কানে।",
    "মনে হল সকল দেহ পূর্ণ হল গানে গানে।",
    "হৃদয় যেন শিশিরনত   ফুটল পূজার ফুলের মতো--",
    "জীবননদী কূল ছাপিয়ে ছড়িয়ে গেল অসীমদেশে ॥"
  ]
}
