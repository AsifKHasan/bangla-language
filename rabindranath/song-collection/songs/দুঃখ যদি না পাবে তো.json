{
  "নাম": "দুঃখ যদি না পাবে তো",
  "পর্যায়": "পূজা",
  "রাগ": "বাউল",
  "তাল": "কাহারবা",
  "রচনাকাল (বঙ্গাব্দ)": "১ আশ্বিন, ১৩২১",
  "রচনাকাল (খৃষ্টাব্দ)": "১৮ সেপ্টেম্বর, ১৯১৪",
  "রচনাস্থান": "শান্তিনিকেতন",
  "স্বরলিপিকার": "সুধীরচন্দ্র কর",
  "কথা": [
    "দুঃখ যদি না পাবে তো    ",
    "      দুঃখ তোমার ঘুচবে কবে?",
    "বিষকে বিষের দাহ দিয়ে",
    "      দহন করে মারতে হবে।",
    "জ্বলতে দে তোর আগুনটারে,",
    "ভয় কিছু না করিস তারে,",
    "ছাই হয়ে সে নিভবে যখন",
    "      জ্বলবে না আর কভু তবে।",
    "এড়িয়ে তাঁরে পালাস না রে",
    "      ধরা দিতে হোস না কাতর।",
    "দীর্ঘ পথে ছুটে কেবল",
    "           দীর্ঘ করিস দুঃখটা তোর",
    "মরতে মরতে মরণটারে",
    "শেষ করে দে একেবারে,",
    "তার পরে সেই জীবন এসে",
    "      আপন আসন আপনি লবে।"
  ]
}
