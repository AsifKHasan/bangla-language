{
  "নাম": "গোপন প্রাণে একলা",
  "পর্যায়": "বিচিত্র",
  "রাগ": "ভৈরবী",
  "তাল": "ষষ্ঠী",
  "রচনাকাল (বঙ্গাব্দ)": "১৩ মাঘ, ১৩২৯",
  "রচনাকাল (খৃষ্টাব্দ)": "২৭ জানুয়ারি, ১৯২৩",
  "রচনাস্থান": "শান্তিনিকেতন",
  "কথা": [
    "          গোপন প্রাণে একলা মানুষ যে",
    "তারে   কাজের পাকে জড়িয়ে রাখিস নে॥",
    "তার    একলা ঘরের ধেয়ান হতে   উঠুক-না গান নানা স্রোতে,",
    "          তার    আপন সুরের ভুবন-মাঝে তারে থাকতে দে॥",
    "তোর   প্রাণের মাঝে একলা মানুষ যে",
    "তারে   দশের ভিড়ে ভিড়িয়ে রাখিস নে।",
    "কোন্‌   আরেক একা ওরে খোঁজে,   সেই তো ওরই দরদ বোঝে--",
    "          যেন     পথ খুঁজে পায়, কাজের ফাঁকে ফিরে না যায় সে॥"
  ]
}
