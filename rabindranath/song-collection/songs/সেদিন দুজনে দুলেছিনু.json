{
  "নাম": "সেদিন দুজনে দুলেছিনু",
  "পর্যায়": "প্রেম",
  "রাগ": "পিলু",
  "তাল": "কাহারবা",
  "রচনাকাল (বঙ্গাব্দ)": "৩০ আশ্বিন, ১৩৩৪",
  "রচনাকাল (খৃষ্টাব্দ)": "১৭ অক্টোবর, ১৯২৭",
  "রচনাস্থান": "ব্যাংকক থেকে পিনাং যাবার পথে",
  "স্বরলিপিকার": "দিনেন্দ্রনাথ ঠাকুর",
  "কথা": [
    "     সেদিন দুজনে দুলেছিনু বনে,     ফুলডোরে বাঁধা ঝুলনা।",
    "     সেই স্মৃতিটুকু কভু খনে খনে    যেন জাগে মনে, ভুলো না ॥",
    "সেদিন বাতাসে ছিল তুমি জানো--   আমারি  মনের প্রলাপ জড়ানো,",
    "     আকাশে আকাশে আছিল ছড়ানো তোমার হাসির তুলনা ॥",
    "     যেতে যেতে পথে পূর্ণিমারাতে চাঁদ উঠেছিল গগনে।",
    "     দেখা হয়েছিল তোমাতে আমাতে কী জানি কী মহা লগনে।",
    "এখন আমার বেলা নাহি আর,    বহিব একাকী বিরহের ভার--",
    "     বাঁধিনু যে রাখী পরানে তোমার সে রাখী খুলো না, খুলো না ॥"
  ]
}
