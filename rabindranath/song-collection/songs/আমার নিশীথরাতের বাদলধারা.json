{
  "নাম": "আমার নিশীথরাতের বাদলধারা",
  "পর্যায়": "প্রেম",
  "রাগ": "বেহাগ",
  "তাল": "কাহারবা-দাদরা",
  "রচনাকাল (বঙ্গাব্দ)": "আশ্বিন, ১৩২২",
  "রচনাকাল (খৃষ্টাব্দ)": "অক্টোবর, ১৯১৫",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "আমার  নিশীথরাতের বাদলধারা, এসো হে গোপনে",
    "আমার  স্বপনলোকে দিশাহারা ॥",
    "ওগো    অন্ধকারের অন্তরধন,   দাও ঢেকে মোর পরান মন--",
    "আমি    চাই নে তপন, চাই নে তারা ॥",
    "যখন    সবাই মগন ঘুমের ঘোরে    নিয়ো গো, নিয়ো গো,",
    "আমার  ঘুম নিয়ো গো হরণ করে।",
    "     একলা ঘরে চুপ চুপে    এসো কেবল সুরের রূপে--",
    "     দিয়ো গো, দিয়ো গো,",
    "আমার  চোখের জলের দিয়ো সাড়া ॥"
  ]
}
