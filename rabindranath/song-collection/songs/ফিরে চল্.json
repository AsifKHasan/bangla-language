{
  "নাম": "ফিরে চল্",
  "পর্যায়": "আনুষ্ঠানিক",
  "রাগ": "বাউল",
  "তাল": "দাদরা",
  "রচনাকাল (বঙ্গাব্দ)": "২৩ ফাল্গুন, ১৩২৮",
  "রচনাকাল (খৃষ্টাব্দ)": "৭ মার্চ, ১৯২২",
  "রচনাস্থান": "শান্তিনিকেতন",
  "কথা": [
    "ফিরে চল্‌, ফিরে চল্‌,   ফিরে চল্‌ মাটির টানে--",
    "যে মাটি আঁচল পেতে চেয়ে আছে মুখের পানে॥",
    "যার     বুক ফেটে এই প্রাণ উঠেছে,   হাসিতে যার ফুল ফুটেছে রে,",
    "                        ডাক দিল যে গানে গানে॥",
    "              দিক হতে ওই দিগন্তরে কোল রয়েছে পাতা,",
    "              জন্মমরণ তারি হাতের অলখ সুতোয় গাঁথা।",
    "ওর      হৃদয়-গলা জলের ধারা   সাগর-পানে আত্মহারা রে",
    "                        প্রাণের বাণী বয়ে আনে॥"
  ]
}
