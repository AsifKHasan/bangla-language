{
  "নাম": "যতবার আলো",
  "পর্যায়": "পূজা",
  "রাগ": "কামোদ",
  "তাল": "একতাল",
  "রচনাকাল (বঙ্গাব্দ)": "২১ জ্যৈষ্ঠ, ১৩১৭",
  "রচনাকাল (খৃষ্টাব্দ)": "1910",
  "রচনাস্থান": "তিনধরিয়া",
  "স্বরলিপিকার": "সুরেন্দ্রনাথ বন্দ্যোপাধ্যায়, ভীমরাও শাস্ত্রী",
  "কথা": [
    "যতবার আলো জ্বালাতে চাই ",
    "       নিবে যায় বারে বারে।",
    "আমার জীবনে তোমার আসন",
    "       গভীর অন্ধকারে।",
    "                    যে লতাটি আছে শুকায়েছে মূল",
    "                    কুঁড়ি ধরে শুধু, নাহি ফোটে ফুল,",
    "                    আমার জীবনে তব সেবা তাই",
    "                           বেদনার উপহারে।",
    "পূজাগৌরব পুণ্যবিভব",
    "       কিছু নাহি, নাহি লেশ,",
    "এ তব পূজারী পরিয়া এসেছে",
    "       লজ্জার দীন বেশ।",
    "                    উৎসবে তার আসে নাই কেহ,",
    "                    বাজে নাই বাঁশি, সাজে নাই গেহ--",
    "                    কাঁদিয়া তোমায় এনেছে ডাকিয়া",
    "                           ভাঙা মন্দির -দ্বারে।"
  ]
}
