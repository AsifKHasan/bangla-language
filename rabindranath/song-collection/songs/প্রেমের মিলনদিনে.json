{
  "নাম": "প্রেমের মিলনদিনে",
  "পর্যায়": "আনুষ্ঠানিক সংগীত",
  "রাগ": "ভৈরবী",
  "তাল": "কাহারবা",
  "রচনাকাল (বঙ্গাব্দ)": "১৪ পৌষ, ১৩৪৬",
  "রচনাকাল (খৃষ্টাব্দ)": "৩০ ডিসেম্বর, ১৯৩৯",
  "রচনাস্থান": "উত্তরায়ণ, শান্তিনিকেতন",
  "স্বরলিপিকার": "শৈলজারঞ্জন মজুমদার",
  "কথা": [
    "        প্রেমের মিলনদিনে সত্য সাক্ষী যিনি  অন্তর্যামী ",
    "                   নমি তাঁরে আমি– নমি নমি ।",
    "        বিপদে সম্পদে সুখে দুখে সাথি  যিনি দিনরাতি  অন্তর্যামী",
    "                   নমি তাঁরে আমি– নমি নমি ।",
    "              তিমিররাত্রে যাঁর দৃষ্টি তারায় তারায়,",
    "                   যাঁর দৃষ্টি জীবনের মরণের সীমা পারায়,",
    "       যাঁর দৃষ্টি দীপ্ত সূর্য-আলোকে  অগ্নিশিখায়, জীব-আত্মায়  অন্তর্যামী",
    "                   নমি তাঁরে আমি– নমি নমি ।",
    "        জীবনের সব কর্ম  সংসারধর্ম  করো নিবেদন তাঁর চরণে । ",
    "              যিনি নিখিলের সাক্ষী,  অন্তর্যামী ",
    "                   নমি তাঁরে আমি– নমি নমি ।।"
  ]
}
