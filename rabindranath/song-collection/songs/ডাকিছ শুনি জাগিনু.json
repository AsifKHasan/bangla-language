{
  "নাম": "ডাকিছ শুনি জাগিনু",
  "পর্যায়": "পূজা",
  "রাগ": "মিশ্র ভৈরব",
  "তাল": "একতাল",
  "রচনাকাল (বঙ্গাব্দ)": "1292",
  "রচনাকাল (খৃষ্টাব্দ)": "1885",
  "স্বরলিপিকার": "কাঙ্গালীচরণ সেন",
  "কথা": [
    "ডাকিছ শুনি জাগিনু প্রভু, আসিনু তার পাশে।",
    "আঁখি ফুটিল, চাহি উঠিল চরণদরশ-আশে ॥",
    "খুলিল দ্বার, তিমিরভার দূর হইল ত্রাসে।",
    "হেরিল পথ বিশ্বজগত, ধাইল নিজ বাসে ॥",
    "বিমলকিরণ প্রেম-আঁখি সুন্দর পরকাশে--",
    "নিখিল তায় অভয় পায়, সকল জগত হাসে ॥",
    "কানন সব ফুল্ল আজি, সৌরভ তব ভাসে--",
    "মুগ্ধ হৃদয় মত্ত মধুপ প্রেমকুসুমবাসে ॥",
    "উজ্জ্বল যত ভকতহৃদয়, মোহতিমির নাশে।",
    "দাও, নাথ, প্রেম-অমৃত বঞ্চিত তব দাসে ॥"
  ]
}
