{
  "নাম": "এ কি স্বপ্ন! এ কি মায়া",
  "পর্যায়": "মায়ার খেলা (গীতবিতান)",
  "রাগ": "বেহাগ",
  "তাল": "ত্রিতাল",
  "রচনাকাল (বঙ্গাব্দ)": "অগ্রহায়ণ, ১২৯৫",
  "রচনাকাল (খৃষ্টাব্দ)": "1888",
  "রচনাস্থান": "কলকাতা, দার্জিলিং",
  "স্বরলিপিকার": "জ্যোতিরিন্দ্রনাথ ঠাকুর",
  "কথা": [
    "                এ কি স্বপ্ন! এ কি মায়া!",
    "এ কি প্রমদা! এ কি প্রমদার ছায়া!",
    "                 আহা কে গো তুমি মলিন-বয়নে,",
    "আধ-নিমীলিত নলিন-নয়নে,",
    "যেন আপনারি হৃদয়-শয়নে",
    "আপনি রয়েছ লীন।",
    "            তোমা তরে সবে রয়েছে চাহিয়া,",
    "তোমা লাগি পিক উঠিছে গাহিয়া,",
    "ভিখারি সমীর কানন বাহিয়া",
    "ফিরিতেছে সারা দিন।",
    "                এ কি স্বপ্ন! এ কি মায়া!",
    "এ কি প্রমদা! এ কি প্রমদার ছায়া!",
    "               যেন শরতের মেঘখানি ভেসে,",
    "চাঁদের সভাতে দাঁড়ায়েছ এসে,",
    "এখনি মিলাবে ম্লান হাসি হেসে,",
    "কাঁদিয়া পড়িবে ঝরি।",
    "            জাগিছে পূর্ণিমা পূর্ণ নীলাম্বরে,",
    "কাননে চামেলি ফুটে থরে থরে,",
    "হাসিটি কখন ফুটিবে অধরে",
    "রয়েছি তিয়াষ ধরি।",
    "                এ কি স্বপ্ন! এ কি মায়া!",
    "এ কি প্রমদা! এ কি প্রমদার ছায়া!"
  ]
}
