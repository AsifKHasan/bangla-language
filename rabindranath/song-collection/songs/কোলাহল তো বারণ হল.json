{
  "নাম": "কোলাহল তো বারণ হল",
  "পর্যায়": "পূজা",
  "রাগ": "পিলু",
  "তাল": "দাদরা",
  "রচনাকাল (বঙ্গাব্দ)": "১৮ চৈত্র, ১৩১৮",
  "রচনাকাল (খৃষ্টাব্দ)": "1912",
  "রচনাস্থান": "শিলাইদহ",
  "স্বরলিপিকার": "দিনেন্দ্রনাথ ঠাকুর, ভীমরাও শাস্ত্রী",
  "কথা": [
    "     কোলাহল তো বারণ হল, এবার কথা কানে কানে।",
    "     এখন হবে প্রাণের আলাপ কেবলমাত্র গানে গানে॥",
    "রাজার পথে লোক ছুটেছে,         বেচাকেনার হাঁক উঠেছে,",
    "     আমার ছুটি অবেলাতেই দিনদুপুরে মধ্যখানে--",
    "     কাজের মাঝে ডাক পড়েছে কেন যে তাই কেই বা জানে॥",
    "     মোর কাননে অকালে ফুল উঠুক তবে মুঞ্জরিয়া।",
    "     মধ্যদিনে মৌমাছিরা বেড়াক মৃদু গুঞ্জরিয়া।",
    "মন্দ-ভালোর দ্বন্দ্বে খেটে        গেছে তো দিন অনেক কেটে,",
    "     অলস-বেলায় খেলার সাথি এবার আমার হৃদয় টানে--",
    "              বিনা-কাজের ডাক পড়েছে",
    "             কেন যে তাই কেই বা জানে॥"
  ]
}
