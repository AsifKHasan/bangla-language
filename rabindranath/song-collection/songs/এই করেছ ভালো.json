{
  "নাম": "এই করেছ ভালো",
  "পর্যায়": "পূজা",
  "রাগ": "ইমনকল্যাণ",
  "তাল": "একতাল",
  "রচনাকাল (বঙ্গাব্দ)": "৪ আষাঢ়, ১৩১৭",
  "রচনাকাল (খৃষ্টাব্দ)": "1910",
  "স্বরলিপিকার": "সুরেন্দ্রনাথ বন্দ্যোপাধ্যায়, ভীমরাও শাস্ত্রী",
  "কথা": [
    "এই করেছ ভালো, নিঠুর,",
    "             এই করেছ ভালো।",
    "এমনি করে হৃদয়ে মোর",
    "             তীব্র দহন জ্বালো।",
    "                           আমার এ ধূপ না পোড়ালে",
    "                           গন্ধ কিছুই নাহি ঢালে,",
    "                           আমার এ দীপ না জ্বালালে",
    "                                  দেয় না কিছুই আলো।",
    "যখন থাকে অচেতনে",
    "             এ চিত্ত আমার",
    "আঘাত সে যে পরশ তব",
    "             সেই তো পুরস্কার।",
    "              অন্ধকারে মোহে লাজে",
    "                    চোখে তোমায় দেখি না যে,",
    "                    বজ্রে তোলো আগুন করে",
    "                           আমার যত কালো।"
  ]
}
