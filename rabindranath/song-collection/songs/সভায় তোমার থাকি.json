{
  "নাম": "সভায় তোমার থাকি",
  "পর্যায়": "পূজা",
  "রাগ": "কাফি",
  "তাল": "দাদরা",
  "রচনাকাল (বঙ্গাব্দ)": "১২ ফাল্গুন, ১৩২০",
  "রচনাকাল (খৃষ্টাব্দ)": "1914",
  "রচনাস্থান": "শিলাইদহ",
  "স্বরলিপিকার": "দিনেন্দ্রনাথ ঠাকুর",
  "কথা": [
    "               সভায় তোমার থাকি সবার শাসনে,",
    "আমার           কণ্ঠে সেথায় সুর কেঁপে যায় ত্রাসনে ॥",
    "               তাকায় সকল লোকে,",
    "তখন            দেখতে না পাই চোখে",
    "কোথায়          অভয় হাসি হাসো আপন আসনে ॥",
    "               কবে আমার এ লজ্জাভয় খসাবে,",
    "তোমার          একলা ঘরের নিরালাতে বসাবে।",
    "               যা শোনাবার আছে",
    "গাব             ওই চরণের কাছে,",
    "দ্বারের           আড়াল হতে শোনে বা কেউ না শোনে ॥"
  ]
}
