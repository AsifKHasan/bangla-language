{
  "নাম": "আমার হৃদয়সমুদ্রতীরে",
  "পর্যায়": "পূজা",
  "রাগ": "কীর্তন",
  "তাল": "অজ্ঞাত",
  "রচনাকাল (বঙ্গাব্দ)": "1291",
  "রচনাকাল (খৃষ্টাব্দ)": "1885",
  "কথা": [
    "আমার  হৃদয়সমুদ্রতীরে কে তুমি দাঁড়ায়ে!",
    "          কাতর পরান ধায় বাহু বাড়ায়ে ॥",
    "হৃদয়ে   উথলে তরঙ্গ চরণপরশের তরে,",
    "তারা    চরণকিরণ লয়ে কাড়াকাড়ি করে।",
    "          মেতেছে হৃদয় আমার, ধৈরজ না মানে--",
    "          তোমারে ঘেরিতে চায়, নাচে সঘনে ॥",
    "সখা,    ওইখেনেতে থাকো তুমি, যেয়ো না চলে--",
    "আজি   হৃদয়সাগরের বাঁধ ভাঙি সবলে।",
    "          কোথা হতে আজি প্রেমের পবন ছুটেছে,",
    "আমার  হৃদয়ে তরঙ্গ কত নেচে উঠেছে।",
    "          তুমি দাঁড়াও, তুমি যেয়ো না--",
    "আমার  হৃদয়ে তরঙ্গ আজি নেচে উঠেছে ॥"
  ]
}
