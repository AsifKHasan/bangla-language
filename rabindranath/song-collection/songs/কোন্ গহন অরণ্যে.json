{
  "নাম": "কোন্ গহন অরণ্যে",
  "পর্যায়": "প্রেম",
  "রাগ": "ছায়ানট",
  "তাল": "দাদরা",
  "রচনাকাল (বঙ্গাব্দ)": "১৩ আশ্বিন, ১৩৪১",
  "রচনাকাল (খৃষ্টাব্দ)": "৩০ সেপ্টেম্বর, ১৯৩৪",
  "রচনাস্থান": "শান্তিনিকেতন",
  "স্বরলিপিকার": "শৈলজারঞ্জন মজুমদার",
  "কথা": [
    "কোন্‌   গহন অরণ্যে তারে এলেম হারায়ে",
    "কোন্‌   দূর জনমের কোন্‌ স্মৃতিবিস্মৃতিছায়ে॥",
    "    আজ    আলো-আঁধারে",
    "    কখন্‌-বুঝি দেখি, কখন্‌ দেখি না তারে--",
    "    কোন্‌   মিলনসুখের স্বপনসাগর এল পারায়ে॥",
    "    ধরা-অধরার মাঝে",
    "    ছায়ানটের রাগিণীতে   আমার বাঁশি বাজে।",
    "         বকুলতলায় ছায়ার নাচন ফুলের গন্ধে মিশে",
    "         জানি নে মন পাগল করে কিসে।",
    "         কোন্‌ নটিনীর ঘূর্ণি-আঁচল   লাগে আমার গায়ে॥"
  ]
}
