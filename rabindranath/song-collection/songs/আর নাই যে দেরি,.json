{
  "নাম": "আর নাই যে দেরি,",
  "পর্যায়": "প্রকৃতি",
  "রাগ": "পিলু",
  "তাল": "দাদরা",
  "রচনাকাল (বঙ্গাব্দ)": "১৪ ফাল্গুন, ১৩২১",
  "রচনাকাল (খৃষ্টাব্দ)": "২৬ ফেব্রুয়ারি, ১৯১৫",
  "রচনাস্থান": "সুরুল",
  "স্বরলিপিকার": "শৈলজারঞ্জন মজুমদার",
  "কথা": [
    "আর      নাই যে দেরি, নাই যে দেরি।",
    "    সামনে সবার পড়ল ধরা    তুমি যে, ভাই, আমাদেরই॥",
    "        হিমের বাহু-বাঁধন টুটি    পাগ্‌লা-ঝোরা পাবে ছুটি,",
    "        উত্তরে এই হাওয়া তোমার    বইবে উজান কুঞ্জ ঘেরি॥",
    "    নাই যে দেরি নাই যে দেরি।",
    "    শুনছ না কি জলে স্থলে    জাদুকরের বাজল ভেরী।",
    "        দেখছ না কি এই আলোকে    খেলছে হাসি রবির চোখে--",
    "        সাদা তোমার শ্যামল হবে,    ফিরব মোরা তাই যে হেরি॥"
  ]
}
