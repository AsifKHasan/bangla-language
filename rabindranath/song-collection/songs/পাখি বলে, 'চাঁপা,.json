{
  "নাম": "পাখি বলে, 'চাঁপা,",
  "পর্যায়": "বিচিত্র",
  "রাগ": "রামকেলী",
  "তাল": "ঝম্পক",
  "রচনাকাল (বঙ্গাব্দ)": "১৫ চৈত্র, ১৩২৯",
  "রচনাকাল (খৃষ্টাব্দ)": "২৬ মার্চ, ১৯২৩",
  "রচনাস্থান": "করাচি",
  "স্বরলিপিকার": "দিনেন্দ্রনাথ ঠাকুর",
  "কথা": [
    "     পাখি বলে, 'চাঁপা, আমারে কও,",
    "     কেন তুমি হেন নীরবে রও।",
    "প্রাণ ভরে আমি গাহি যে গান",
    "সারা প্রভাতেরই সুরের দান,",
    "     সে কি তুমি তব হৃদয়ে লও।",
    "     কেন তুমি তবে নীরবে রও।'",
    "চাঁপা শুনে বলে, 'হায় গো হায়,",
    "যে আমারই পাওয়া শুনিতে পায়",
    "     নহ নহ পাখি, সে তুমি নও।'",
    "     পাখি বলে, 'চাঁপা আমারে কও,",
    "     কেন তুমি হেন গোপনে রও।",
    "ফাগুনের প্রাতে উতলা বায়",
    "উড়ে যেতে সে যে ডাকিয়া যায়,",
    "     সে কি তুমি তব হৃদয়ে লও।",
    "     কেন তুমি তবে গোপনে রও।'",
    "চাঁপা শুনে বলে, 'হায় গো হায়,",
    "যে আমারই ওড়া দেখিতে পায়",
    "     নহ নহ পাখি, সে তুমি নও।'"
  ]
}
