{
  "নাম": "হায় হেমন্তলক্ষ্মী",
  "পর্যায়": "প্রকৃতি",
  "রাগ": "বাউল",
  "তাল": "কাহারবা",
  "রচনাকাল (বঙ্গাব্দ)": "১৭ ফাল্গুন, ১৩৩৩",
  "রচনাকাল (খৃষ্টাব্দ)": "১ মার্চ, ১৯২৭",
  "রচনাস্থান": "শান্তিনিকেতন",
  "স্বরলিপিকার": "দিনেন্দ্রনাথ ঠাকুর",
  "কথা": [
    "হায় হেমন্তলক্ষ্মী, তোমার নয়ন কেন ঢাকা--",
    "হিমের ঘন ঘোমটাখানি ধুমল রঙে আঁকা ॥",
    "     সন্ধ্যাপ্রদীপ তোমার হাতে   মলিন হেরি কুয়াশাতে,",
    "     কণ্ঠে তোমার বাণী যেন করুণ বাষ্পে মাখা ॥",
    "ধরার আঁচল ভরে দিলে প্রচুর সোনার ধানে।",
    "দিগঙ্গনার অঙ্গন আজ পূর্ণ তোমার দানে।",
    "     আপন দানের আড়ালেতে   রইলে কেন আসন পেতে,",
    "     আপনাকে এই কেমন তোমার গোপন ক'রে রাখা ॥"
  ]
}
