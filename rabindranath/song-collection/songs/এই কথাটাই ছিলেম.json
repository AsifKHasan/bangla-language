{
  "নাম": "এই কথাটাই ছিলেম",
  "পর্যায়": "প্রকৃতি",
  "রাগ": "পিলু-বারোয়াঁ",
  "তাল": "ষষ্ঠী",
  "রচনাকাল (বঙ্গাব্দ)": "১৩ ফাল্গুন, ১৩২১",
  "রচনাকাল (খৃষ্টাব্দ)": "২৫ ফেব্রুয়ারি, ১৯১৫",
  "রচনাস্থান": "সুরুল",
  "স্বরলিপিকার": "শৈলজারঞ্জন মজুমদার",
  "কথা": [
    "            এই কথাটাই ছিলেম ভুলে--",
    "মিলব আবার সবার সাথে     ফাল্গুনের এই ফুলে ফুলে॥",
    "অশোক বনে আমার হিয়া    ওগো    নূতন পাতায় উঠবে জিয়া,",
    "বুকের মাতন টুটবে বাঁধন    যৌবনেরই কূলে কূলে",
    "            ফাল্গুনের এই ফুলে ফুলে॥",
    "            বাঁশিতে গান উঠবে পূরে",
    "নবীন-রবির-বাণী-ভরা       আকাশবীণার সোনার সুরে।",
    "আমার মনের সকল কোণে  ওগো    ভরবে গগন আলোক-ধনে,",
    "কান্নাহাসির বন্যারই নীর      উঠবে আবার দুলে দুলে",
    "            ফাল্গুনের এই ফুলে ফুলে॥"
  ]
}
