{
  "নাম": "দৈবে তুমি কখন",
  "পর্যায়": "প্রেম",
  "রাগ": "কাফি-কানাড়া",
  "তাল": "দাদরা",
  "রচনাকাল (বঙ্গাব্দ)": "1346",
  "রচনাকাল (খৃষ্টাব্দ)": "1939",
  "স্বরলিপিকার": "শৈলজারঞ্জন মজুমদার",
  "কথা": [
    "     দৈবে তুমি কখন নেশায় পেয়ে",
    "আপন মনে যাও তুমি   গান গেয়ে গেয়ে।",
    "     যে আকাশে সুরের লেখা লেখো",
    "          তার পানে রই চেয়ে চেয়ে॥",
    "হৃদয় আমার অদৃশ্যে যায় চলে,   চেনা দিনের ঠিক-ঠিকানা ভোলে,",
    "     মৌমাছিরা আপনা হারায় যেন   গন্ধের পথ বেয়ে বেয়ে॥",
    "              গানের টানা-জালে",
    "     নিমেষ-ঘেরা গহন থেকে তোলে অসীমকালে।",
    "মাটির আড়াল করি ভেদন   সুরলোকের আনে বেদন,",
    "          মর্তলোকের বীণার তারে   রাগিণী দেয় ছেয়ে॥"
  ]
}
