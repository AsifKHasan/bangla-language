{
  "নাম": "ও দেখা দিয়ে",
  "পর্যায়": "প্রেম",
  "রাগ": "বাউল",
  "তাল": "অর্ধঝাঁপ",
  "রচনাকাল (বঙ্গাব্দ)": "পৌষ, ১৩২৪",
  "রচনাকাল (খৃষ্টাব্দ)": "1918",
  "স্বরলিপিকার": "দিনেন্দ্রনাথ ঠাকুর",
  "কথা": [
    "ও   দেখা দিয়ে যে চলে গেল   ও   চুপিচুপি কী বলে গেল।",
    "     যেতে যেতে গো, কাননেতে গো   ও   কত যে ফুলে দ'লে গেল॥",
    "     মনে মনে কী ভাবে কে জানে,   মেতে আছে ও যেন কী গানে,",
    "     নয়ন হানে আকাশ-পানে-- চাঁদের হিয়া গ'লে গেল॥",
    "ও   পায়ে পায়ে যে বাজায়ে চলে   বীণার ধ্বনি তৃণের দলে।",
    "     কে জানে কারে ভালো কি বাসে,   বুঝিতে নারি কাঁদে কি হাসে,",
    "     জানি নে ও কি ফিরিয়া আসে-- জানি নে ও কি ছ'লে গেল॥"
  ]
}
