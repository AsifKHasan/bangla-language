{
  "নাম": "নিশীথশয়নে ভেবে রাখি",
  "পর্যায়": "পূজা",
  "রাগ": "বাগেশ্রী-বাহার",
  "তাল": "তেওরা",
  "রচনাকাল (বঙ্গাব্দ)": "1307",
  "রচনাকাল (খৃষ্টাব্দ)": "1901",
  "স্বরলিপিকার": "কাঙ্গালীচরণ সেন",
  "কথা": [
    "নিশীথশয়নে ভেবে রাখি মনে, ওগো অন্তরযামী,",
    "প্রভাতে প্রথম নয়ন মেলিয়া তোমারে হেরিব আমি",
    "                   ওগো অন্তরযামী ॥",
    "জাগিয়া বসিয়া শুভ্র আলোকে   তোমার চরণে নমিয়া পুলকে",
    "মনে ভেবে রাখি দিনের কর্ম তোমারে সঁপিব স্বামী",
    "                   ওগো অন্তরযামী ॥",
    "দিনের কর্ম সাধিতে সাধিতে   ভেবে রাখি মনে মনে",
    "কর্ম-অন্তে সন্ধ্যাবেলায় বসিব তোমারি সনে।",
    "দিন-অবসানে ভাবি ব'সে ঘরে   তোমার নিশীথবিরামসাগরে",
    "শ্রান্ত প্রাণের ভাবনা বেদনা নীরবে যাইবে নামি",
    "                   ওগো অন্তরযামী ॥"
  ]
}
