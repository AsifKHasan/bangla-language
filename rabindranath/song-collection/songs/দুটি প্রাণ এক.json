{
  "নাম": "দুটি প্রাণ এক",
  "পর্যায়": "আনুষ্ঠানিক",
  "রাগ": "সাহানা",
  "তাল": "ঝাঁপতাল",
  "রচনাকাল (বঙ্গাব্দ)": "1291",
  "রচনাকাল (খৃষ্টাব্দ)": "1885",
  "স্বরলিপিকার": "ইন্দিরা দেবী",
  "কথা": [
    "     দুটি প্রাণ এক ঠাঁই তুমি তো এনেছ ডাকি,",
    "     শুভকার্যে জাগিতেছে তোমার প্রসন্ন আঁখি॥",
    "এ জগতচরাচরে           বেঁধেছ যে প্রেমডোরে",
    "     সে প্রেমে বাঁধিয়া দোঁহে স্নেহছায়ে রাখো ঢাকি॥",
    "     তোমারি আদেশ লয়ে সংসারে পশিবে দোঁহে,",
    "     তোমারি আশিস বলে এড়াইবে মায়ামোহে।",
    "সাধিতে তোমার কাজ         দুজনে চলিবে আজ,",
    "     হৃদয়ে মিলাবে হৃদি তোমারে হৃদয়ে রাখি॥"
  ]
}
